# Regolamento UCI dello sport ciclistico

## TITOLO 1: ORGANIZZAZIONE GENERALE DELLO SPORT CICLISTICO
(versione al 20.02.2023)

### [CAPITOLO 1: TESSERATI](#capitolo-1-tesserati)
- [§ 1 Licenze](#1-licenze)
- [§ 2 Categorie di corridori](#2-categorie-di-corridori)
- [§ 3 Squadre](#3-squadre)
- [§ 4 Commissari](#4-commissari)
- [§ 5 Direttori Sportivi](#5-direttori-sportivi)
- [§ 6 Delegato Tecnico](#6-delegato-tecnico)
- [§ 7 Varie](#7-varie)

### [CAPITOLO 2: PROVE](#capitolo-2-prove)

[Sezione 1: disposizioni amministrative](#sezione-1-disposizioni-amministrative)
- [§ 1 Calendario](#1-calendario)
- [§ 2 Denominazione delle prove](#2-denominazione-delle-prove)
- [§ 3 Prove vietate](#3-prove-vietate)
- [§ 4 Accesso alla gara](#4-accesso-alla-gara)
- [§ 5 Omologazione](#5-omologazione)
- [§ 6 Classifiche e coppe](#6-classifiche-e-coppe)
- [§ 7 Campionati nazionali](#7-campionati-nazionali)

[Sezione 2: Organizzazione delle prove](#sezione-2-organizzazione-delle-prove)
- [§ 1 Organizzatore](#1-organizzatore)
- [§ 2 Autorizzazione a organizzare](#2-autorizzazione-a-organizzare)
- [§ 3 Regolamento particolare](#3-regolamento-particolare)
- [§ 4 Programma - Guida tecnica](#4-programma---guida-tecnica)
- [§ 5 Invito – Ingaggio](#5-invito---ingaggio)
- [§ 6 Permanence – Segreteria](#6-permanence---segreteria)
- [§ 7 Percorso e sicurezza](#7-percorso-e-sicurezza)
- [§ 8 Servizio medico](#8-servizio-medico)
- [§ 9 Premi](#9-premi)
- [§ 10 Spese di viaggio e di ospitalità](#10-spese-di-viaggio-e-di-ospitalità)

[Sezione 3: Svolgimento delle prove](#sezione-3-svolgimento-delle-prove)
- [§ 1 Direzione dell’organizzazione e della competizione](#1-direzione-dellorganizzazione-e-della-competizione)
- [§ 2 Condotta dei partecipanti alle prove ciclistiche](#2-condotta-dei-partecipanti-alle-prove-ciclistiche)
- [§ 3 Direttori Sportivi](#3-direttori-sportivi)
- [§ 4 Riunione dei direttori sportivi](#4-riunione-dei-direttori-sportivi)
- [§ 5 Controllo delle iscrizioni](#5-controllo-delle-iscrizioni)
- [§ 6 Partenza della prova](#6-partenza-della-prova)
- [§ 7 Arrivo](#7-arrivo)
- [§ 8 Protocollo](#8-protocollo)

[Sezione 4: Controllo delle prove](#sezione-4-controllo-delle-prove)
- [§ 1 Disposizioni generali](#1-disposizioni-generali)
- [§ 2 Collegio dei commissari](#2-collegio-dei-commissari)
- [§ 3 Poteri del collegio dei commissari](#3-poteri-del-collegio-dei-commissari)

[Sezione 5: Coppe, circuiti e classifiche](#sezione-5-coppe-circuiti-e-classifiche)

### [CAPITOLO 3: EQUIPAGGIAMENTO](#capitolo-3-equipaggiamento)

[Sezione 1: Disposizioni generali](#sezione-1-disposizioni-generali)
- [§ 1 Principi](#1-principi)
- [§ 2 Novità tecniche](#2-novità-tecniche)
- [§ 3 Commercializzazione](#3-commercializzazione)
- [§ 4 Tecnologia di bordo integrata](#4-tecnologia-di-bordo-integrata)

[Sezione 2: Biciclette](#sezione-2-biciclette)
- [§ 1 Principi](#1-principi)
- [§ 2 Specifiche tecniche](#2-specifiche-tecniche)

[Sezione 3: Indumenti dei corridori](#sezione-3-indumenti-dei-corridori)
- [§ 1 Disposizioni generali](#1-disposizioni-generali)
- [§ 2 Squadre registrate all’UCI](#2-squadre-registrate-alluci)
- [§ 3 Squadre di club e selezioni regionali](#3-squadre-di-club-e-selezioni-regionali)
- [§ 4 Maglie di leader](#4-maglie-di-leader)
- [§ 5 Abbigliamento della squadra nazionale](#5-abbigliamento-della-squadra-nazionale)
- [§ 6 Abbigliamento del campione del mondo](#6-abbigliamento-del-campione-del-mondo)
- [§ 7 Maglia di campione nazionale](#7-maglia-di-campione-nazionale)
- [§ 8 Maglia di campione continentale](#8-maglia-di-campione-continentale)
- [§ 9 Ordine di priorità](#9-ordine-di-priorità)
- [§ 10 Sanzioni](#10-sanzioni)

[Sezione 4: identificazione dei corridori](#sezione-4-identificazione-dei-corridori)

---

### [CAPITOLO 1: TESSERATI](#capitolo-1-tesserati)

#### [§ 1 Licenze](#1-licenze)

**Definizione**

**1.1.001** La licenza è un documento di identità che conferma l’impegno del titolare a rispettare gli statuti ed i regolamenti e che lo autorizza a partecipare agli eventi ciclistici.

**Principi**

**1.1.002** Nessuno può partecipare ad una manifestazione ciclistica organizzata o controllata dall’UCI, dalle Confederazioni continentali dell’UCI, dalle Federazioni affiliate all’UCI o da loro affiliati se non è titolare della licenza richiesta. La partecipazione di una persona non titolare della licenza richiesta è nulla, senza pregiudizio di ulteriori sanzioni.

**1.1.003** La licenza deve essere presentata ogni qualvolta sia richiesta da un'autorità competente.

**1.1.004** Chiunque richieda una licenza si impegna a rispettare gli statuti ed i regolamenti dell’UCI, delle Confederazioni continentali dell’UCI e delle Federazioni affiliate all’UCI e a partecipare alle manifestazioni ciclistiche in modo sportivo e secondo le leggi. Si impegna altresì a rispettare gli obblighi di cui all’art. 1.1.023. Dal momento della richiesta, a condizione che la licenza sia stata rilasciata, il richiedente è responsabile delle infrazioni ai regolamenti che commetterà e soggetto alla giurisdizione degli organismi disciplinari. Ogni titolare di licenza è soggetto alla giurisdizione degli organismi disciplinari competenti per i fatti commessi quando era semplicemente richiedente ovvero già titolare, anche se la procedura disciplinare inizia o prosegue quando l’interessato non è più titolare di licenza.

**1.1.005** La licenza è rilasciata ed utilizzata sotto l’esclusiva responsabilità del titolare o di un suo rappresentante legale. Il rilascio della licenza non implica da parte dell’organismo che la emette alcun riconoscimento né responsabilità rispetto alle attitudini del titolare né riguardo la conformità con le condizioni legali, statutarie e regolamentari.

**1.1.006** Le Federazioni rilasciano la licenza seguendo criteri che esse stesse stabiliscono. Sono responsabili del controllo del rispetto di questi criteri. Prima del rilascio della licenza, il tesserato e la Federazione nazionale devono sincerarsi che il tesserato stesso sia assicurato contro gli incidenti e per responsabilità civile in tutti i Paesi ove egli pratica lo sport ciclistico - in competizione o in allenamento – e con una durata che copra l’intero anno a cui la licenza si riferisce.

**1.1.006 bis** Nessuna licenza di membro dello staff o agente di corridore ai sensi dell’art. 1.1.010 (1.4 e 1.5) del Regolamento UCI può essere rilasciata a chi sia stato riconosciuto colpevole o complice da un tribunale (o ogni altra istanza giudiziaria o amministrativa) da un tribunale arbitrale, dal tribunale Antidoping dell’UCI o da ogni altro organismo disciplinare o autorità, di una delle seguenti situazioni:

1) Nessuna licenza di membro dello staff o di agente di corridore può essere rilasciata ad una persona che:
   - sia stata riconosciuta colpevole o complice di traffico o tentativo di traffico di una sostanza di un metodo vietati (art. 2.7. del Regolamento Antidoping UCI) o di una violazione equivalente, o
   - sia stata riconosciuta colpevole o complice di somministrazione o tentativo di somministrazione ad un corridore di una sostanza vietata (art. 2.8 del Regolamento Antidoping UCI) o di una violazione equivalente, o
   - sia stata riconosciuta colpevole o complice di frode tecnologica ai sensi dell’art. 12.4.003 del Regolamento UCI o di una violazione equivalente.

2) Nessuna licenza di medico, assistente paramedico o di ogni altra funzione relativa all’ambito medico o attinente la salute può essere rilasciata ad una persona che sia stata riconosciuta colpevole o complice di una violazione delle regole antidoping o di una violazione equivalente.

3) Nessuna licenza di agente di corridori, di manager, di direttore sportivo, di allenatore o di altra attività manageriale o attinente alla prestazione sportiva o all’allenamento può essere rilasciata ad una persona che:
   - sia stata riconosciuta colpevole o complice di una violazione internazionale delle regole antidoping o di una violazione equivalente, o
   - sia stata riconosciuta colpevole di violazioni multiple non internazionali delle regole antidoping o di violazioni equivalenti.

4) Nessuna licenza di meccanico, autista o di ogni altra funzione amministrativa, logistica, tecnica o di supporto può essere rilasciata ad una persona che sia stata riconosciuta colpevole o complice almeno a due riprese di una violazione internazionale delle regole antidoping o di una violazione equivalente.

Nel caso delle situazioni menzionate ai punti 3 e 4 di cui sopra, una licenza può essere rilasciata si è intercorso un periodo superiore a 5 anni tra la fine della sospensione imposta in relazione all’ultima violazione presa in considerazione.

La Federazione Nazionale deve immediatamente informare l’UCI di tutte le decisioni – sia che accordi sia che rifiuti la licenza – rese in relazione alla presente disposizione (o per la quale abbia ragionevolmente dovuto aver luogo un esame delle condizioni sopra citate).

Ogni decisione resa da una Federazione Nazionale in questo contesto può essere oggetto di appello dell’UCI e/o del richiedente di fronte al Collegio Arbitrale dell’UCI entro 30 giorni dalla notificazione.

La presente disposizione, nella sua versione attualmente in vigore, si applica a tutte le richieste di licenza presentate dopo la sua entrata in vigore. A titolo eccezionale, la precedente versione di questa disposizione si applica a tutte le violazioni commesse – anche se parzialmente – prima della sua entrata in vigore e per le quali il principio della Lex Mitior (legge più mite) preveda un regime più favorevole per il richiedente.

A titolo di eccezione rispetto a quanto sopra, il periodo di attesa di 5 anni da osservare nei casi di cui ai punti 3 e 4 non si applica alle persone che abbiano sottoscritto con l’UCI un’accettazione delle conseguenze prima dell’adozione del presente articolo.

**1.1.007** Le Federazioni possono subordinare il rilascio della licenza al pagamento di un importo che esse stesse fisseranno.

**1.1.008** La licenza è valida per un anno, dal 1° Gennaio al 31 dicembre. È valida in tutti i Paesi in cui esiste una Federazione nazionale affiliata all’UCI.

**1.1.009** Un tesserato non può esserlo che per una sola Federazione nazionale.

**1.1.009 bis** Le Federazioni nazionali devono assicurarsi che un UCI ID sia attribuito ad ogni tesserato. L’UCI ID deve essere riportato sulla licenza. L’UCI ID è trasmesso dall’UCI alla federazione nazionale al momento della prima domanda di licenza del corridore. Questo UCI ID figurerà su tutte le licenze in possesso del corridore, qualunque sia la categoria della licenza o la federazione nazionale che la rilascia. E’ responsabilità delle Federazioni Nazionali assicurarsi che l’UCI ID di ogni tesserato resti lo stesso nel corso del tempo.

**Categorie di corridori**

**1.1.010** Una licenza può essere richiesta per le seguenti categorie:

1. Corridore (uomo o donna, tutte le discipline, tutte le categorie)
2. Partecipante al “ciclismo per tutti”
3. Allenatore: su mezzo motorizzato (motocicletta, ciclomotore, derny)
4. Agente di corridore
5. Staff:
   1. Manager
   2. Direttore Sportivo
   3. Allenatore
   4. Medico
   5. Assistente paramedico
   6. Meccanico
   7. Autista
   8. Altre funzioni precisate sulla licenza stessa
6. Ufficiale:
   1. Dirigente federale (carica da precisare sulla licenza)
   2. Commissario, giudice (categoria da precisare sulla licenza)
   3. Classificatore di Paraciclismo (categoria da precisare sulla licenza)
   4. Altra funzione (per esempio: operatore fotofinish/timing, speaker, radio informazioni, ecc) da precisare sulla licenza.
7. Organizzatore:
   1. Direttore di organizzazione
   2. Altra funzione da precisare sulla licenza
8. Altri: Conduttore di veicolo (auto, moto) in gare su strada.

Quando un tesserato esercita nell’ambito del ciclismo più funzioni, deve richiedere ed ottenere una licenza per ognuna di queste funzioni. Spetta alla Federazione nazionale emettere la licenza corrispondente alla funzione principale secondo l’ordine sopra citato. A completamento della licenza, la Federazione rilascerà un certificato attestante le altre riconosciute funzioni del tesserato.

Un corridore di una squadra registrata all’UCI non può esercitare nessun’ altra funzione. 

**Procedura di rilascio**

**1.1.011** La licenza è rilasciata dalla Federazione del Paese in cui, secondo la legislazione del Paese stesso, il richiedente ha la sua residenza principale al momento della domanda. Egli resta affiliato a questa Federazione fino alla scadenza della licenza, anche in caso di cambio del Paese di residenza.

**1.1.012** Le Federazioni nazionali negheranno il rilascio della licenza in caso di domanda abusiva.

**1.1.013** Nel caso in cui ci si trovi in un Paese ove non vi sia Federazione affiliata all’UCI, la licenza sarà rilasciata dall’UCI.

**1.1.014** Se la Federazione nazionale non risponde ad una richiesta di tesseramento entro 30 giorni, il richiedente può rivolgere la sua richiesta direttamente all’UCI.

**1.1.015** Se l’UCI o una Federazione nazionale ritengono di non poter rilasciare la licenza richiesta, informeranno, con lettera raccomandata con avviso di ricevimento, il richiedente precisandone i motivi. Allo stesso tempo, il richiedente è invitato a difendere la sua richiesta davanti a chi, persona o commissione, sarà all’uopo designato rispettivamente dal Presidente dell’UCI o da chi il regolamento della Federazione nazionale indica o, in mancanza di tale indicazione, dal suo (della Federazione) Presidente.

Il richiedente potrà visionare il dossier; potrà esporre le sue ragioni e farsi assistere o rappresentare da persona di sua scelta, debitamente incaricata.

**1.1.016** Il rifiuto al rilascio di una licenza deve essere motivato e notificato al richiedente con lettera raccomandata con avviso di ricevimento.

**1.1.017** Il rifiuto al rilascio della licenza è suscettibile di ricorso davanti al collegio arbitrale dell’UCI nei seguenti casi:
- Il richiedente non ha avuto la possibilità di spiegare le sue ragioni
- La decisione non è motivata
- I motivi di diniego del rilascio contengono errori di fatto
- Il rifiuto è abusivo

Il ricorso deve essere presentato entro 30 giorni dal ricevimento della notifica di rifiuto. La decisione del collegio arbitrale è definitiva e senza ricorso.

**1.1.018** Una Federazione nazionale può presentare ricorso davanti al collegio arbitrale avverso il rilascio di una licenza da parte di un’altra Federazione, se quest’ultima non è territorialmente competente o se la licenza è stata rilasciata abusivamente.

Questo ricorso deve essere presentato entro 15 giorni dal momento in cui la Federazione nazionale ha preso conoscenza del rilascio della licenza, ma al più tardi entro tre mesi dal rilascio della licenza stessa. La decisione del collegio arbitrale è definitiva e senza ricorso.

**1.1.019** Il rilascio di una licenza da parte dell’UCI è subordinato al pagamento di un importo fissato annualmente dal Comitato Direttivo. Questo importo sarà aumentato del premio assicurativo che l’UCI riterrà opportuno sottoscrivere in favore del corridore.


**1.1.020** La Federazione affiliata di cui il tesserato ha nazionalità deve essere informata nel mese della domanda e del rilascio della licenza nei casi seguenti:

1. Il richiedente non ha nazionalità della Federazione presso cui presenta la domanda.
2. Il richiedente ha nazionalità della Federazione presso cui presenta la domanda ma ha allo stesso modo nazionalità di una o più Federazioni nazionali diverse.
3. La domanda di rilascio della licenza è stata presentata all’UCI.


#### Licenza

La domanda di licenza è presentata su di un formulario predisposto da ogni Federazione. Il richiedente la licenza (ed il rappresentante legale del richiedente nel caso di un minore) dovrà esprimere il suo accordo a quanto contenuto del formulario, qualunque sia la forma di presentazione (cartacea o elettronica). Il formulario deve comprendere come minimo le informazioni e gli impegni riportati nel modello previsto agli articoli 1.1.022 e 1.1.023. Tutte le richieste di licenza in formato cartaceo devono essere firmate e datate dal richiedente. Ogni formulario elettronico di richiesta di licenza dovrà prevedere (i) l’accettazione del contenuto del formulario come condizione per poter presentare la richiesta e (ii) un rapporto tracciabile che includa i dettagli della procedura di richiesta.


##### Fronte (1^ parte)

UNIONE CICLISTICA INTERNAZIONALE
NOME DELLA FEDERAZIONE NAZIONALE

1. Categoria per la quale la licenza è richiesta   UCI:….   Nazionale:…….
2. Nome e cognome
3. Data di nascita
4. Nazionalità
5. Sesso
6. Indirizzo email
   - 6.a UCI ID (possessore attuale o passato di un UCI ID)
   - 6.b UCI ID richiesto (non possessore di un UCI ID ma richiesto per la stagione successiva: SI/NO)
7. Città ed indirizzo della residenza principale al momento della domanda
8. Città e nazione della residenza precedente in caso di cambiamento nel corso dell’ultimo anno
9. Nazione/i presso cui il richiedente ha altre residenze
10. Persona di contatto:
    - Numero di telefono della persona di contatto [^1]
11. Autorità (Federazione o UCI) che ha rilasciato l’ultima licenza del richiedente
12. Autorità (Federazione o UCI) che ha rifiutato il rilascio della licenza nel corso degli ultimi tre anni
13. Club del richiedente
14. Squadra UCI del richiedente (nome e tipologia)
15. Se il richiedente è sospeso e se la sospensione durerà per parte o per tutto l’anno per cui la licenza viene richiesta, autorità che ha deliberato la sospensione e data di inizio e di fine
16. Assicurazione per danni corporali (spese per cure mediche ambulatoriali ed ospedaliere, spese di trasporto, invalidità permanente, morte) e materiali (perdita di reddito) in caso di incidente durante una competizione o manifestazione ciclistica o durante l’allenamento:
   - nome ed indirizzo della compagnia assicurativa
   - nome ed indirizzo del sottoscrittore della polizza
   - durata del contratto assicurativo
   - capitale garantito
   - validità territoriale
17. Assicurazione di responsabilità civile in caso di danni corporali o materiali causati a terzi in occasione di una competizione o manifestazione ciclistica o durante l’allenamento:
   - nome ed indirizzo della compagnia assicurativa
   - nome ed indirizzo del sottoscrittore della polizza
   - durata del contratto assicurativo
   - capitale garantito
   - validità territoriale


##### Retro (2^ parte)

Dichiarazione, omissis

**Forma della licenza**

**1.1.024** La licenza ha il formato di una carta di credito 
 Deve comprendere le seguenti informazioni: 

Template, omissis

**1.1.025** La licenza è obbligatoriamente redatta in francese o inglese. Il testo può essere riprodotto in più lingue.

**1.1.027 (N)** La Federazione nazionale determinerà se la foto del titolare deve figurare sulla licenza. Se la foto non è richiesta, il titolare dovrà sempre poter presentare la sua licenza congiuntamente con un altro documento d’identità recante una sua foto.

**Trasmissione delle informazioni**

**1.1.028** Le Federazioni Nazionali devono assicurarsi che l’UCI ID così come gli altri dati, come l’indirizzo e l’e-mail, di ogni tesserato siano trasmessi all’UCI e mantenuti aggiornati.

**1.1.028 bis** Ogni Federazione nazionale informa l’UCI, entro una settimana, dell’identità dei tesserati dei quali la licenza viene ritirata, oppure che abbiano restituito la loro licenza ovvero che non l’abbiano rinnovata.

**Sanzioni** 

**1.1.029** Le seguenti infrazioni sono sanzionate come qui indicato:

1) Partecipazione o tentativo di partecipazione ad una competizione o manifestazione ciclistica senza essere titolare della licenza richiesta:
   - Divieto di partenza e
   - Periodo di attesa di un anno prima di poter richiedere una licenza

2) Partecipazione o tentativo di partecipazione ad una competizione o manifestazione ciclistica senza avere con sé la propria licenza:
   - Divieto di partenza o esclusione e
   - Ammenda da 50 a 100 Franchi svizzeri (d’ora in poi CHF)


**Disposizioni diverse** 

**1.1.030** Le Federazioni nazionali possono permettere, secondo le condizioni che fisseranno, a persone che partecipano occasionalmente a manifestazioni ciclistiche, di partecipare ad una particolare manifestazione a livello nazionale senza essere in possesso di una licenza valida per un anno. Queste condizioni devono includere almeno l’assoggettarsi ai regolamenti dell’UCI e della Federazione nazionale ed una assicurazione adeguata per l’intera giornata o per tutti i giorni della manifestazione.

**1.1.031** Gli articoli da 1.1.011 a 1.1.029 non si applicano ai corridori appartenenti alle categorie giovanili: gli argomenti in questione saranno regolati dalle Federazioni nazionali.

**1.1.032** Un tesserato, la cui licenza è ritirata a causa di una sospensione con effetto limitato al territorio della sua Federazione nazionale, può ottenere dall’UCI una autorizzazione provvisoria valida in tutti gli altri Paesi membri dell’UCI. Questa autorizzazione provvisoria è per tutto il resto soggetta alle norme che disciplinano la licenza.

**1.1.033** Ad ogni titolare di licenza viene assegnata la nazionalità sportiva corrispondente alla sua nazionalità, indipendentemente dalla federazione nazionale che rilascia la licenza. La nazionalità sportiva è attribuita al momento del rilascio della prima licenza. Il corridore titolare di più nazionalità deve fare una scelta tra loro al momento della sua prima domanda di licenza.

Al corridore apolide è concessa la nazionalità sportiva del paese in cui risiede da almeno 5 anni senza interruzione.

Un corridore può essere selezionato per partecipare a un evento ciclistico in cui rappresenta la sua squadra nazionale solo dalla federazione della sua nazionalità sportiva. Il corridore sarà soggetto ai regolamenti e alla disciplina della federazione nazionale della sua nazionalità in tutte le questioni relative alla selezione nella squadra nazionale.

Il corridore riconosciuto come rifugiato nel suo Paese di residenza (dalle autorità statali competenti o dal UNHCR – Alto Commissariato delle Nazioni Unite per i Rifugiati) può scegliere tra la nazionalità sportiva corrispondente alla sua nazionalità o vedersi attribuire la nazionalità sportiva di “rifugiato”. Se il corridore sceglie la seconda opzione e si vede così attribuire la nazionalità sportiva di “rifugiato”, è autorizzato a partecipare alle prove ciclistiche alle quali partecipano delle squadre nazionali quando la regolamentazione UCI lo preveda (per esempio, nelle regole di partecipazione e/o il sistema di qualificazione).


**1.1.033 bis** Un corridore può richiedere all'UCI un cambio di nazionalità nei seguenti casi e alle seguenti condizioni:

1. Se la nazionalità in questione viene persa per qualsiasi motivo, il corridore può scegliere la nazionalità sportiva di un'altra nazionalità di cui è titolare.
2. Se al momento della sua prima richiesta di licenza il corridore era minorenne secondo le leggi della sua nazionalità, lo stesso può scegliere la nazionalità sportiva di un'altra nazionalità di cui è titolare al momento della prima domanda di licenza dopo il raggiungimento della maggiore età.
3. Se il corridore possiede un'altra nazionalità senza che le lettere a. o b. siano applicabili, con riserva delle seguenti limitazioni e restrizioni:
   - Un cambiamento di nazionalità in applicazione della lettera c. può avvenire solo due volte nella carriera di un corridore.
   - Se un corridore ha già rappresentato la sua squadra nazionale in uno dei seguenti eventi: Giochi olimpici, Giochi continentali o regionali, Campionati del Mondo, Campionati Continentali, Coppa del Mondo, indipendentemente dalla categoria (Junior, U23, Élite, Masters), il corridore non potrà essere selezionato in un'altra squadra nazionale durante la successiva edizione di ciascuno dei Campionati del Mondo e/o continentali (in tutte le discipline e categorie). Questa disposizione si applica a partire dall'annuncio ufficiale del cambio di nazionalità da parte dell'UCI. Questa restrizione non si applica nel caso di un cambiamento dalla nazionalità sportiva di “rifugiato” alla nazionalità sportiva del Paese di residenza del corridore quando quest’ultimo ha acquistato la nazionalità di detto Paese.
   - In caso di un secondo cambiamento di nazionalità ai sensi della lettera c., il corridore non può essere selezionato in un'altra squadra nazionale per partecipare ai Campionati del Mondo e ai Campionati Continentali per le successive due edizioni di ciascuno degli eventi, a partire dall’ufficializzazione del secondo cambio di nazionalità da parte dell’UCI. Ulteriori restrizioni possono essere applicate per eventi multi-sport in conformità con il con i regolamenti della/e organizzazione/i interessata/e. La determinazione del Paese che un ciclista può rappresentare ai Giochi Olimpici, ai Giochi Continentali ed ai Giochi Paralimpici ed eventuali restrizioni applicabili sono regolamentati dalla Regola 41 della Carta Olimpica e dal suo testo attuativo per i Giochi Olimpici e Continentali, o dal capitolo 3.1 del Manuale del Comitato Paralimpico Internazionale (IPC), per i Giochi Paralimpici.
4. Se un corridore è riconosciuto come rifugiato nel suo Paese di residenza, questi può scegliere di vedersi attribuire la nazionalità sportiva di “rifugiato” conformemente all’articolo 1.1.033.

Per formalizzare il cambio di nazionalità, il corridore deve inviare all'UCI i seguenti documenti:
- Prova della nazionalità scelta (per esempio passaporto o certificato rilasciato da un ministero, un consolato, un'ambasciata o qualsiasi altra autorità competente).
- Una dichiarazione formale, datata e firmata, che menzioni la scelta della sua nazionalità e il fatto che lui/lei abbia preso nota di tutte le restrizioni di partecipazione applicabili, se presenti.

Se un corridore desidera che il suo cambio di nazionalità sia effettivo da una data specifica, deve fare domanda all'UCI almeno tre mesi prima della data desiderata.

In caso di cambio di nazionalità sportiva, il corridore conserva i punti individuali acquisiti durante la sua carriera. I punti acquisiti dalla nazione della sua nazionalità precedente sono da quest’ultima conservati.

### § 2 Categorie di corridori

**Ciclismo agonistico**

**1.1.033** Per la partecipazione alle prove del calendario internazionale, le categorie di corridori sono determinate in base all’età dei praticanti che è definita dalla differenza tra l’anno in cui si svolge la prova e l’anno di nascita del corridore.

**1.1.034 bis** Per la partecipazione alle prove del calendario internazionale così come ai campionati nazionali, i corridori devono possedere un UCI ID.


**1.1.036** Uomini:

- **Giovani:** Questa categoria identifica i corridori di 16 anni o meno ed è normata dalle federazioni nazionali ad eccezione di quanto previsto per il BMX ed il Paraciclismo all’art. 1.1.035
- **Junior (MJ: uomini junior):** Questa categoria identifica i corridori di 17 e 18 anni.
- **Under 23 (MU: uomini under 23):** Questa categoria identifica i corridori da 19 a 22 anni.
- **Élite (ME: uomini élite):** Questa categoria identifica i corridori di 23 anni e più.
- **Master (MM: uomini master):** Salvo disposizione contraria del Regolamento UCI, questa categoria identifica i corridori di 30 anni e più che scelgano questo status. La scelta dello status di Master non è consentita ad un corridore che faccia parte di una squadra registrata all’UCI.
- **Paraciclisti** Questa categoria identifica quei corridori che presentano degli handicap secondo il sistema di classificazione funzionale UCI descritto al titolo 16, capitolo V. Un paraciclista potrà o no, per ragioni di sicurezza e salute, vedersi rilasciare una licenza supplementare appartenente al presente elenco secondo la prevista procedura di integrazione. Ciò dipenderà dal grado e dalla natura del suo handicap.

**1.1.037** Donne:

- **Giovani:** Questa categoria identifica i corridori di 16 anni o meno ed è normata dalle federazioni nazionali ad eccezione di quanto previsto per il BMX ed il Paraciclismo all’art. 1.1.035
- **Junior (WJ: donne junior):** Questa categoria identifica i corridori di 17 e 18 anni.
- **Under 23 (WU: donne Under 23):** Salvo disposizione contraria del Regolamento UCI, questa categoria identifica i corridori da 19 a 22 anni.
- **Élite (WE: donne élite):** Questa categoria identifica i corridori di 19 anni e più.
- **Master (WM: donne master):** Salvo disposizione contraria del Regolamento UCI, questa categoria identifica i corridori di 30 anni e più che scelgano questo status. La scelta dello status di Master non è consentita ad un corridore che faccia parte di una squadra registrata all’UCI.
**Paraciclisti** Questa categoria identifica quei corridori che presentano degli handicap secondo il sistema di classificazione funzionale UCI descritto al titolo 16, capitolo V. Un paraciclista potrà o no, per ragioni di sicurezza e salute, vedersi rilasciare una licenza supplementare appartenente al presente elenco secondo la prevista procedura di integrazione. Ciò dipenderà dal grado e dalla natura del suo handicap.

**1.1.038** Le definizioni nelle lingue nazionali potranno essere adattate in ragione dei vincoli linguistici.


**Ciclismo per tutti** 

**1.1.039** Una licenza “ciclismo per tutti” è rilasciata ai ciclisti che praticano il ciclismo nel tempo libero. Questa licenza da l’accesso alle manifestazioni iscritte esclusivamente nel calendario del ciclismo per tutti. 


### § 3 Squadre

**Definizioni**

Ai sensi del presente regolamento, una squadra è un’entità sportiva che riunisce dei corridori ed il personale di supporto con lo scopo di partecipare a manifestazioni ciclistiche. A seconda del contesto, il termine “squadra” può identificare egualmente i corridori di una squadra che partecipano ad una determinata manifestazione. (articolo introdotto il 01.01.05)
