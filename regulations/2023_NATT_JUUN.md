**C.O.N.I. F.C.I.**

**FEDERAZIONE CICLISTICA ITALIANA**

**Struttura Tecnica Federale**

**Cat. Elite s.c. / Under 23 / Juniores / Donne Elite / Donne Junior**

# NORME ATTUATIVE Settore Strada 2023

- [1.0 TIPOLOGIA DELLE GARE SU STRADA](#10-tipologia-delle-gare-su-strada)
- [2.0 GARE INTERNAZIONALI](#20-gare-internazionali)
- [3.0 GARE NAZIONALI](#30-gare-nazionali)
- [4.0 GARE REGIONALI](#40-gare-regionali)
- [5.0 DISPOSIZIONI GARE DI UN GIORNO](#50-disposizioni-gare-di-un-giorno)
- [6.0 DISPOSIZIONI GARE A TAPPE NAZIONALI](#60-disposizioni-gare-a-tappe-nazionali)
- [7.0 DEFINIZIONE SQUADRE PER GARE NAZIONALI](#70-definizione-squadre-per-gare-nazionali)
- [8.0 CALENDARI INTERNAZIONALI, NAZIONALI E INTERREGIONALI](#80-calendari-internazionali-nazionali-e-interregionali)
- [9.0 APPROVAZIONE GARE](#90-approvazione-gare)
- [10.0 CAMBIO RUOTA](#100-cambio-ruota)
- [11.0 ATTIVITA’](#110-attivita)
- [12.0 CAMPIONATI ITALIANI](#120-campionati-italiani)
- [13.0 CAMPIONATI REGIONALI STRADA](#130-campionati-regionali-strada)
- [14.0 CAMPIONATI PROVINCIALI SU STRADA](#140-campionati-provinciali-su-strada)
- [15.0 CORRIDORI STRANIERI TESSERATI CON LA FCI](#150-corridori-stranieri-tesserati-con-la-fci)
- [16.0 TRASFERTE ALL’ESTERO: SOCIETA’ E TESSERATI FCI](#160-trasferte-allestero-societa-e-tesserati-fci)
- [17.0 NORME GENERALI](#170-norme-generali)
- [18.0 ACCORDI FRONTALIERI](#180-accordi-frontalieri)
- [19.0 RAPPORTI TRA G.S. MILITARI E TEAM](#190-rapporti-tra-gs-militari-e-team)
- [20.0 UTILIZZO DEL CASCO](#200-utilizzo-del-casco)
- [21.0 IDENTIFICAZIONE ATLETI](#210-identificazione-atleti)
- [22.0 PANNELLO (ARRIVO)](#220-pannello-arrivo)
- [23.0 TRANSENNATURA ARRIVO](#230-transennatura-arrivo)
- [24.0 PANNELLO INGRESSO CIRCUITI](#240-pannello-ingresso-circuiti)
- [25.0 ADDETTO AL COLLEGIO DI GIURIA](#250-addetto-al-collegio-di-giuria)
- [26.0 ADDETTO ORGANIZZATIVO ANTIDOPING](#260-addetto-organizzativo-antidoping)
- [27.0 AMPLIFICAZIONE ZONA PARTENZA/ARRIVO](#270-amplificazione-zona-partenzaarrivo)
- [28.0 MODALITA’ PREMIAZIONE ZONA ARRIVO](#280-modalita-premiazione-zona-arrivo)
- [29.0 MEZZI DI COMUNICAZIONE IN CORSA](#290-mezzi-di-comunicazione-in-corsa)
- [30.0 UTILIZZO FRENI A DISCO](#300-utilizzo-freni-a-disco)
- [31.0 AUTORIZZAZIONE AL TESSERAMENTO A SPECIFICHE SOCIETA’ REGIONALI DI SOSTEGNO ALL’ATTIVITA’](#310-autorizzazione-al-tesseramento-a-specifiche-societa-regionali-di-sostegno-allattivita)
- [32.0 ATLETI DI NAZIONALITA' ITALIANA IN POSSESSO DI LICENZA ESTERA](#320-atleti-di-nazionalita-italiana-in-possesso-di-licenza-estera)
- [33.0 NORME DI RINVIO](#330-norme-di-rinvio)

## 1.0 TIPOLOGIA DELLE GARE SU STRADA
Le gare, in base ai calendari in cui sono inserite, sono classificate:
- Internazionali;
- Nazionali;
- Regionali.

### 1.1 Partecipazione
In conformità di quanto previsto dalle norme dell’UCI/FCI, la partecipazione massima è fissata in 176 atleti (per le gare Internazionali) ed in 200 atleti (per le gare regionali, nazionali ed i Campionati Nazionali).

### 1.2 Classificazione
1.2.1 In Linea

Si disputano su percorsi unici e parzialmente anche su circuiti iniziali, intermedi e/o finali così configurati:

- Gare internazionali: Vige regolamento UCI
- Gare nazionali e regionali: Circuiti – ripetuti una o più volte – iniziali ed intermedi superiori a km. 5 e finali superiori a km. 3;

1.2.2 A Criterium

Si disputano su percorsi unici, possibilmente pianeggianti e chiusi al traffico, ripetuti più volte, compresi tra i 2 ed i 5 chilometri, con traguardo unico finale. Possono essere inserite nei Calendari Nazionale e Regionale.

1.2.3 A Cronometro

Si disputano su percorsi in linea od in circuito. Possono essere individuali, a coppie ed a squadre di tre o più corridori. 

La partecipazione è libera o ad invito. Le iscrizioni debbono chiudersi almeno 48 ore prima della partenza. La classifica viene redatta in base ai tempi di percorrenza, rilevati da cronometristi ufficiali della F.I.Cr. (Federazione Italiana Cronometristi). 

Due corridori, coppie o squadre della stessa società non possono prendere il via uno di seguito all’altro. Per superare tale eventualità il secondo corridore, coppia o squadra deve essere preceduto da altro sorteggiato. Durante la gara ogni corridore, coppia o squadra deve essere preceduto da una staffetta motociclistica o auto predisposta dalla società organizzatrice. La vettura sociale deve rimanere dietro al proprio corridore, coppia o squadra. La manifestazione potrà essere annullata se alla verifica licenze non si presenteranno almeno 5 atleti (gara individuale), 5 coppie (gara a coppie), 5 squadre (gara a squadre). 

La bicicletta deve rispettare quanto indicato al punto 1. 3 .023 del regolamento UCI, struttura 1B”. Il tempo massimo è stabilito nella misura del 30% del tempo impiegato dal vincitore arrotondando al secondo inferiore. Possono essere inserite nel calendario: Internazionale - Nazionale o Regionale.

1.2.4 Tipo Pista

Si disputano su circuito, chiuso al traffico e pianeggiante di lunghezza compresa tra i 500 ed i 2000 metri. Per ogni specialità di gara vige il regolamento pista. Le gare tipo pista possono essere inserite nel calendario Nazionale e Regionale.

1.2.5 A Tappe

Le gare a tappe si disputano su un minimo di due giornate di gara, come stabilito nelle norme relative alle singole categorie, con classifica finale individuale a tempi, che dovranno essere rilevati da cronometristi ufficiali della F.I.Cr.. Possono essere inserite nel calendario: Internazionale - Nazionale.

1.2.6 A Frazioni

Consentite per le categorie: Elite/Under 23 - Under 23 m/f - Donne Elite - Juniores m/f Per le categorie Elite e Under 23, si disputano in due prove distinte nella medesima giornata. Se la seconda prova si disputa con la formula della cronometro individuale, si dovrà usare il criterio della classifica generale a tempi o da somma dei punteggi assegnati come da tabella a seguire, con un minimo di ammessi al via. In caso di parità viene assegnato il vantaggio al miglior piazzamento nella gara crono.
- gare regionali e nazionali: i primi 15 arrivati della prima prova.
- gare internazionali: i primi 30 arrivati della prima prova.

Non ci sono limitazioni sul numero massimo di atleti ammessi alla prova. La classifica generale, il cui montepremi è uguale a quello stabilito per una gara in linea, si ottiene sommando i tempi od i punti delle due prove. Qualora si usi il criterio della classifica generale a tempi, i tempi dovranno essere rilevati, in entrambe le gare, da cronometristi ufficiali della F.I.Cr.. Il chilometraggio totale delle due competizioni non deve superare il massimo stabilito per le gare in linea.

Per le categorie Juniores m/f, si disputano due prove distinte nella medesima giornata con chilometraggi come indicato negli art. 3.1.3 e 4.1.6. Alla seconda prova a cronometro individuale, saranno ammessi almeno i primi 20 atleti della classifica della gara in linea. L'organizzatore può aumentare a sua discrezione il numero massimo degli atleti che potranno partecipare alla crono. Per la gara crono, gli atleti dovranno utilizzare esclusivamente le bici classiche da strada (senza altre applicazioni), come specificato dal regolamento UCI. La classifica finale sarà determinata dalla somma dei tempi delle due gare o da somma dei punteggi assegnati come da tabella a seguire. In caso di parità viene assegnato il vantaggio al miglior piazzamento nella gara crono. I punteggi di valorizzazione ed i relativi montepremi, saranno assegnati tenendo conto esclusivamente della classifica finale. 

Rifornimenti: valgono le regole della prova strada o cronometro in base al calendario di appartenenza. Possono essere inserite nel calendario: Internazionale - Nazionale o Regionale.

| **Pos.** | **1**  | **2**  | **3**  | **4**  | **5**  | **6**  | **7**  | **8**  | **9**  | **10** |
|----------|--------|--------|--------|--------|--------|--------|--------|--------|--------|--------|
| punti    | 30     | 25     | 20     | 17     | 16     | 15     | 14     | 13     | 12     | 11     |
| **Pos.** | **11** | **12** | **13** | **14** | **15** | **16** | **17** | **18** | **19** | **20** |
| punti    | 10     | 9      | 8      | 7      | 6      | 5      | 4      | 3      | 2      | 1      |

### 1.3 Manifestazioni in più prove
Possono essere organizzate manifestazioni o trofei articolati in più prove, disputate in giornate di gara diverse, con classifica finale a punti, nel rispetto delle seguenti norme:

- numero massimo di 5 (CINQUE) gare inserite nelle manifestazioni. Una ulteriore prova potrà essere effettuata esclusivamente a cronometro;
- tutte le gare dovranno svolgersi sul territorio di un unico CR o tra CCR confinanti;
- l’iscrizione ad ognuna delle gare è libera,
- per accedere alla classifica finale non deve sussistere l’obbligo di partecipare a tutte le gare del trofeo e pertanto la classifica finale sarà stilata in base ai punteggi acquisiti;
- non vengono assegnati punti di partecipazione;
- è possibile far indossare in gara al leader la maglia di capo classifica, più altre maglie a facoltà degli organizzatori;
- il montepremi per la classifica finale, previsto per i primi 10 classificati, dovrà essere calcolato moltiplicando il 50% del montepremi di ogni gara per il numero delle prove effettuate;
- il regolamento deve essere inviato dalla STR competente per territorio alla STF per la relativa approvazione.

### 1.4 Gare Promiscue
1.4.1 Sono “gare promiscue” le gare su strada, inserite nei calendari regionali, in cui due o più categorie partono contemporaneamente, come di seguito indicato:
- gruppo “A” : ALLIEVI - JUNIORES
- gruppo “B” : JUNIORES - UNDER 23
- gruppo “C” : JUNIORES - UNDER 23 – ELITE s.c.
Per l’organizzazione di tali gare, deve essere richiesta, da parte del CR, prima dell’inizio dell’attività, l’autorizzazione alla STF – settore Strada.

La medesima prassi deve essere seguita per ottenere l’autorizzazione a far partecipare a tali gare i tesserati F.C.I. delle categorie amatoriali.

La denominazione “gara promiscua” con l’indicazione delle categorie ammesse deve essere chiaramente indicata sul programma di gara e presente nel sistema informatico nella sezione categoria ammesse. Possono essere inserite solo nel calendario regionale. Per tale tipologia di gare vengono applicate le norme relative alla categoria di età minore.

1.4.2 Ordini di Arrivo

Vengono stilati i seguenti ordini di arrivo: - ordine di arrivo generale: per tutti gli arrivati in tempo massimo, - ordine di arrivo di ogni categoria: almeno i primi 10 arrivati.


1.4.3 Montepremi

Devono essere previsti montepremi per i primi 10 arrivati di ogni categoria agonistica, come indicato nelle tabelle federali (il C.F. ha dato la facoltà ai CC.RR. di decidere, per la sola attività regionale, qualsiasi modifica del montepremi fino alla categoria juniores. Tale tabella va inserita sul sistema informatico nella sezione “Documenti” alla voce “altro”. Solo nel caso in cui i partecipanti di una categoria siano meno di 5 partenti, la categoria può essere accorpata, con ordine di arrivo unico e montepremi unico. È facoltà degli organizzatori prevedere premi per i primi arrivati delle categorie accorpate partecipanti. Nelle gare a frazioni i montepremi saranno assegnati tenendo conto esclusivamente della classifica finale.

1.4.4 Punti di addestramento e valorizzazione tecnica

Vengono assegnati punti di addestramento e valorizzazione tecnica sulla base di ogni ordine di arrivo di categoria. Ai fini delle votazioni assembleari, tali punti verranno assegnati, come stabilito dallo Statuto, solo sull’ordine di arrivo generale. Nelle gare a frazioni per le gare promiscue punteggi di valorizzazione saranno assegnati tenendo conto esclusivamente della classifica finale.

1.4.5 Partecipazione tesserati categorie Amatoriali (M/F)

I tesserati delle categorie amatoriali (con tessera FCI) non possono partecipare a nessuna gara agonistica, tranne che alle “gare Promiscue” organizzate nel territorio di quei CC.RR. a cui il CF ha concesso, su loro preventiva richiesta, l’autorizzazione annuale. Da tale possibilità sono esclusi i CC.RR. di: Lombardia - Veneto - Emilia- Romagna - Toscana.

### 1.5 Partecipazione Under 23 a gare Amatoriali
1.5.1 Agli atleti Under 23 tesserati in Società affiliate nelle Regioni Calabria, Puglia, Campania, Basilicata, Sicilia, Sardegna è consentito partecipare alle gare amatoriali (Master) Nazionali/Regionali, di Fondo, Medio Fondo e Gran Fondo organizzate esclusivamente sotto l’egida della FCI. In Calabria, Puglia, Campania, Basilicata la partecipazione è consentita solo nelle gare organizzate nelle Regioni a condizione che nella stessa giornata non vi siano gare riservate alla categoria di appartenenza a carattere Regionali/Nazionali nella regione, o nelle regioni limitrofe. Nelle due Isole la partecipazione è consentita solo nelle gare organizzate nelle Regioni a condizione che nella stessa giornata non vi siano gare riservate alla categoria di appartenenza a carattere Regionali/Nazionali nella Regione. Sarà cura della Società organizzatrice indicare nel programma gara l’apertura alla partecipazione degli atleti Under 23. La Società organizzatrice stessa deve istituire davanti a tutti i partecipanti Master una griglia dedicata alla categoria Under 23. Nel caso di un numero elevato di iscritti al fine di garantire la sicurezza saranno autorizzate partenze differenziate e varrà in tal caso il tempo reale di griglia e la relativa classifica sarà redatta avvalendosi delle Società di Cronometraggio incaricate dall’Organizzatore. L'organizzazione potrà premiare le singole categorie ammesse in gara inclusa la Categoria Under 23. I Comitati Regionali che intendessero usufruire di tale opportunità dovranno darne preventiva comunicazione alla STF - settore Strada.

## 2.0 GARE INTERNAZIONALI
Per le gare internazionali vale il regolamento UCI

## 3.0 GARE NAZIONALI
### 3.1 Gare di un giorno
Alle gare di un giorno, iscritte nel Calendario Nazionale, si applicano i prospetti PUIS nonché quelli previsti dal “Regolamento UCI”.

3.1.1 Classificazione delle gare NAZIONALI di un giorno

| Classe | Categoria |
|--------|-----------|
| 1.12   | riservate agli Elite s.c. e Under 23 |
| 1.13   | riservate agli Under 23 |
| 1.14   | riservate agli Juniores |
| 1.15   | riservate alle Donne Elite e Donne Under 23 |
| 1.16   | riservate alle Donne Junior |

3.1.2 Partecipazione

Nella classe 1.12 e 1.13 non sono ammesse le squadre UCI WorldTeams, le squadre UCI Pro Teams, le Squadre Continental Straniere. Nella classe 1.12 possono partecipare squadre con atleti Elite s.c.: età massima 27 anni per gli italiani e 25 per gli stranieri (vedi punto 11.2.3). Possono partecipare tre formazioni straniere nelle classi: 1.12 – 1. 13 - 1.14 - 1. e 1.16 (nelle gare 1.16 possono partecipare facoltativamente anche atlete italiane e/o straniere di 19 anni). Da tale provvedimento sono escluse le Squadre appartenenti a Nazioni con accordi frontalieri in atto presso i singoli Comitati Regionali. È ammessa la partecipazione di Squadre Continental italiane come previsto dalle norme “Squadre Continental 2023”.

3.1.3 Chilometraggio

Il chilometraggio massimo consentito è il seguente:

| Classe | In Linea | Criterium | Crono Ind | Crono Coppie | Crono Squadre | A Frazioni  |
|--------|----------|-----------|-----------|--------------|---------------|-------------|
| 1.12   | 180      | 120       | 50        | 60           | 70            | 180         |
| 1.13   | 170      | 110       | 30        | 50           | 70            | 170         |
| 1.14   | 130      | 100       | 25        | 35           | 60            | 70+20/80+20 |
| 1.15   | 130      | 80        | 30        | 40           | 50            | 130         |
| 1.16   | 115      | 60        | 15        | 20           | 30            | 60+15        |


3.1.4 Montepremi

Il montepremi stabilito dalla FCI è suddiviso fra i primi dieci classificati.

### 3.2 Gare a Tappe
Alle gare a tappe, iscritte nel Calendario Nazionale, si applicano i prospetti PUIS
nonché quelli previsti dal “Regolamento UCI”.

3.2.1 Classificazione

| Classe | Categoria                                   |
|--------|---------------------------------------------|
| 2.12   | riservate agli Elite s.c. e Under 23        |
| 2.13   | riservate agli Under 23                     |
| 2.14   | riservate agli Juniores                     |
| 2.15   | riservate alle Donne Elite e Donne Under 23 |
| 2.16   | riservate alle Donne Junior                 |

3.2.2 Partecipazione

Nella classe 2.12 e 2.13 non sono ammesse le squadre UCI WorldTeams, le squadre UCI Pro Teams, le Squadre Continental Straniere. Nella classe 2.1 2 possono partecipare squadre con atleti Elite s.c.: età massima 27 anni per gli italiani e 25 per gli stranieri (vedi punto 11.2.3). Possono partecipare tre formazioni straniere nelle gare: 2.12 – 2.13 - 2.14, 2. e 2.16 (nelle gare 2.16 possono partecipare facoltativamente anche atlete italiane e/o straniere di 19 anni). Da tale provvedimento sono escluse le Squadre appartenenti a Nazioni con accordi frontalieri in atto presso i singoli Comitati Regionali. È ammessa la partecipazione di squadre Continental italiane come previsto dalle norme “Squadre Continental 2023 ”.

3.2.3 Durata e Chilometraggio

La durata della gara (escluso eventuale prologo) e il chilometraggio massimo medio consentito sono i seguenti:

| Classe | Giorni Gara | km Tappa | km semi-tappa |
|--------|-------------|----------|---------------|
| 2.12   | 5           | 160      | 100           |
| 2.13   | 5           | 160      | 100           |
| 2.14   | 4           | 100      | 70            |
| 2.15   | 5           | 110      | 70            |
| 2.16   | 4           | 80       | 40            |

Nelle gare di cl. 2.1 4 e 2.16 la durata massima è fissata in 4 giorni, compreso il prologo.

L'eventuale frazione a cronometro a squadre deve aver luogo nel primo terzo della manifestazione. Il chilometraggio massimo consentito per le gare crono nelle gare a tappe è il seguente:

| Classe | Crono Ind | Crono Squadre | Semitappa Crono Ind | Semitappa Crono Squadre |
|--------|-----------|---------------|---------------------|-------------------------|
| 2.12   | 40        | 70            | 20                  | 50                      |
| 2.13   | 30        | 60            | 18                  | 40                      |
| 2.14   | 20        | 50            | 15                  | 25                      |
| 2.15   | 25        | 40            | 18                  | 20                      |
| 2.16   | 10        | 30            | 8                   | 12                      |

La classifica delle tappe a cronometro a squadre deve contare per la classifica generale individuale a tempi e per la classifica generale a squadre. Il regolamento della gara stabilirà le modalità di determinazione dei tempi, compreso quelli dei corridori staccati.

3.2.4 Montepremi

Il montepremi stabilito dalla FCI è suddiviso fra i primi dieci classificati, sia per gli arrivi che per la classifica generale finale.

3.2.5 Presentazione/Appello Squadre ed atleti

I partenti verranno confermati in occasione della verifica licenza. Viene introdotta la presentazione/appello dei team e degli atleti/e che deve terminare 10 minuti prima della partenza. Si consiglia all’organizzatore di predisporre un ordine di presentazione con tempi imposti.


## 4.0 GARE REGIONALI

### 4.1 Classificazione

| Classe | Categoria                                             |
|--------|-------------------------------------------------------|
| 1.19   | riservate agli Elite s.c. e Under 23                  |
| 1.20   | riservate agli Under 23                               |
| 1.21   | riservate agli Juniores                               |
| 1.23   | riservate alle Donne Junior (+DU1, + max 3 straniere) |
| 1.29   | riservate agli Under 21                               |

4.1.1 Partecipazione

In tutte le gare regionali é ammessa la partecipazione degli atleti stranieri tesserati alla FCI con società italiane. È inoltre concessa la partecipazione singola per i soli atleti italiani tesserati FCI anche se facenti parte di squadre straniere.

Salvo le indicazioni alla classe 1.23, è ammessa la partecipazione di una formazione di club straniera (al di fuori dei team ricadenti nelle nazioni appartenenti all’UEC) composta da un minimo di 3 ad un massimo di 5 atleti partenti. Per gli elite s.c. l’età massima è di 25 anni – nati nel 1998 ).

Le squadre straniere (al di fuori dei team ricadenti nelle nazioni appartenenti all’UEC), non nazionali, interessate dovranno inviarne richiesta alla STF strada unitamente all’autorizzazione della propria Federazione ed all’invito da parte della società organizzatrice. È previsto il pagamento di una tassa di iscrizione pari ad € 30 per ogni atleta, per ogni singola gara da corrispondere all’organizzatore. Non è ammessa la partecipazione di singoli atleti tesserati per squadre straniere (al di fuori dei team ricadenti nelle nazioni appartenenti all’UEC), anche se di nazionalità italiana. La partecipazione di team e/o singoli atleti appartenenti all’UEC dovrà essere autorizzata dalla FCI. L’iscrizione degli atleti alle gare deve essere effettuata via on-line con le modalità previste. A gara conclusa l’organizzatore perfezionerà l’elenco iscritti sulla base degli effettivi partenti ed inserirà l’ordine di arrivo. Al momento della verifica licenze i titolari possono essere sostituiti con le riserve. La verifica licenze può essere effettuata dal Tecnico di ciclismo TI2,TA2,TA3 o da un componente del Consiglio Direttivo della Società. Le operazioni di verifica licenze dovranno terminare almeno un’ora prima della partenza e l’orario stabilito deve essere indicato nel programma gara; seguirà la riunione tecnica.

4.1.2 Iscrizioni

Le iscrizioni devono essere fatte con il sistema informatico federale solo dalla società di appartenenza. Le iscrizioni vengono aperte 15 giorni prima lo svolgimento della gara e comunque solo nel momento cui la gara viene approvata. Per le società della stessa regione della società organizzatrice le iscrizioni vengono aperte 17 giorni prima lo svolgimento della gara e comunque solo nel momento cui la gara viene approvata. Le iscrizioni si chiudono 2 giorni prima della partenza della stessa. L’organizzatore non può intervenire a modificare il numero progressivo di iscrizione nel “fattore k”. L’eventuale cancellazione dell’iscrizione di un atleta può essere fatta solo con l’accordo della società organizzatrice, solo fino a 2 giorni prima dello svolgimento della gara. Potranno essere indicate le riserve pari ad un massimo del 50% degli atleti iscritti per ogni singola società. Viene garantita la partecipazione di diritto agli atleti tesserati dalla società organizzatrice della gara stessa.

4.1.3 Rifornimento

Il rifornimento nelle gare regionali è consentito a partire dal 30° Km e fino a 20 Km dall’arrivo, dalle vetture delle squadre e/o da persone appiedate (posto fisso nelle gare oltre i 150 Km). Fatto salvo quanto previsto dall’art 2.3.027 del Regolamento UCI.

4.1.4 Direzione di corsa

La Direzione di Corsa compete ad un Direttore di Corsa ed a un suo Vice. Il Vice è facoltativo nelle gare di tipo Criterium ed in quelle che si svolgono su circuiti chiusi al traffico.

4.1.5 Vetture delle società

In tutte le gare il sorteggio è effettuato nel corso della riunione tecnica da parte del Direttore di Corsa. Nelle gare regionali Elite/Under 23 il sorteggio delle ammiraglie al seguito deve essere effettuato senza distinzione di tipologia di società. Il sorteggio previsto per le vetture sociali al seguito della gara verrà limitato alle sole autovetture con un’altezza massima di metri 1,66. Nel primo sorteggio saranno inserite solo le squadre rappresentate alla riunione dei direttori sportivi e che hanno confermato i loro corridori partenti nel termine della verifica licenze. Le squadre escluse dal primo sorteggio per quanto sopra parteciperanno ad un secondo sorteggio. Gli automezzi aventi un’altezza superiore a mt. 1,66, non rientrano nei sorteggi e pertanto sono obbligati a seguire la gara in coda alla carovana. Le autovetture dell’organizzazione (cambio ruote, Giuria, Direzione di Corsa, Medico di gara, Radio informazioni, Strutture e Commissioni), devono avere l’altezza massima di metri 1,66. Le vetture sociali devono avere obbligatoriamente a bordo un proprio Tecnico di ciclismo TI2,TA2,TA3.

4.1.6 Il chilometraggio massimo per la categoria Juniores nelle gare regionali è stabilito
come segue:

| In linea | Criterium | Crono Ind | Crono Coppie | Crono Squadre | A Frazioni |
|------|------|------|-------|---|----|
| 100/120/130|80|20|30|40|70+20/80+20|


4.1.7 Il chilometraggio massimo per le cat. Elite ed Under 23 nelle gare regionali è così stabilito:

| In linea | Criterium | Crono Ind | Crono Coppie | Crono Squadre |
|------|------|------|-------|---|
| 170 | 120 | 30 | 40 | 50 |

Under 23 e Under 21

| In linea | Criterium | Crono Ind | Crono Coppie | Crono Squadre |
|------|------|------|-------|---|
| 150/135 | 120 | 25 | 40 | 50 |


4.1.8 Il chilometraggio massimo per la cat. donne juniores nelle gare regionali sono così stabilite:

| In linea | Criterium | Crono Ind | Crono Coppie | Crono Squadre | A Frazioni |
|------|------|------|-------|---|----|
| 80/90/115|60|15|20|30|60+15|


4.1.9 Presentazione/Appello Squadre ed atleti

I partenti verranno confermati in occasione della verifica licenza. Viene introdotta la presentazione/appello dei team e degli atleti/e che deve terminare 10 minuti prima della partenza. Si consiglia all’organizzatore di predisporre un ordine di presentazione con tempi imposti.

### 4.2 Categoria Elite/Under 23

Non è consentita la partecipazione squadre nazionali straniere. La partecipazione di team e/o singoli atleti appartenenti all’UEC è libera e dovrà essere autorizzata dalla FCI. È consentita la partecipazione di una formazione di club straniera (al di fuori dei team ricadenti nelle nazioni appartenenti all’UEC) composta da un minimo di 3 ad un massimo di 5 atleti partenti. Per gli elite s.c. l’età massima è di 25 anni). Le squadre straniere (al di fuori dei team ricadenti nelle nazioni appartenenti all’UEC), non nazionali, interessate dovranno inviarne richiesta alla STF – settore Strada unitamente all’autorizzazione della propria Federazione ed all’invito da parte della società organizzatrice. È previsto il pagamento di una tassa di iscrizione pari ad € 30 per ogni atleta, per ogni singola gara da corrispondere all’organizzatore. La partecipazione degli atleti stranieri a gare regionali è subordinata alla partenza di almeno 4 atleti italiani della medesima società. Non è consentita la partecipazione di squadre UCI WorldTeams, di squadre UCI Pro Teams. È ammessa la partecipazione di squadre continental, sulla base di quanto previsto dalle norme FCI Attività Squadre Continental UCI 2023.

Nella classe 1.19 sono ammessi atleti Elite s.c. con età massima di 27 anni per gli italiani e 25 per gli stranieri Il chilometraggio massimo consentito per le gare criterium è indicato nei relativi paragrafi concernenti l’attività delle singole categorie sul territorio nazionale. Il montepremi, stabilito dalla FCI, è suddiviso fra i primi dieci classificati.

La direzione di corsa che riscontrasse la presenza di condizioni che pongano a repentaglio l’incolumità dei corridori e la regolarità della gara, può decidere di fermare i corridori, come disposto dall’art. 82 del RTAA. Sono concessi trasferimenti tra la partenza ufficiosa e quella ufficiale fino ad un massimo di Km 10.

4.2.1 Norma valida per la partecipazione a gare regionali e nazionali della categoria Elite ed Under 23.

Nelle giornate in cui è prevista una sola gara (regionale /nazionale/internazionale) ogni squadra potrà partecipare con un massimo di 7 atleti.

Nelle giornate in cui sono previste due gare (regionali/nazionali/internazionali) ogni squadra potrà partecipare nelle gare regionali con un massimo di 9 atleti. Per le sole gare regionali, nelle giornate in cui sono previste 1 o 2 gare, viene inoltre data l’opportunità di concedere alla società organizzatrice di schierare al via 2 atleti in aggiunta a quelli previsti.

Nel caso di gara regionale, se il numero di iscritti risulta inferiore ad 80, l’organizzatore in accordo con la STR potrà aumentare il numero massimo di atleti per società (fino ad un massimo di 12). È vietato stabilire un numero massimo di atleti partenti diverso tra società.

### 4.3 Tipo Pista
Si possono organizzare riunioni tipo pista per le categorie: Juniores, Elite s.c. e Under 23, Donne juniores, Donne Elite e Donne Under 23, in tutti i giorni della settimana (ad esclusione di sabato, domenica e lunedì) e comunque non in concomitanza con riunioni su pista nell’ambito della stessa regione. Ogni riunione può comprendere, per ogni categoria prevista, una o più gare. Le gare si disputano con bicicletta da strada. Il chilometraggio delle corse a punti è il seguente: Juniores, Donne Elite e Donne Juniores 30; Elite s.c. e Under23 40.

### 4.4 Prescrizioni

Inoltre, l’organizzatore, deve proteggere gli atleti e tutta la carovana lungo il percorso di gara attuando quelle procedure specifiche indicate nel R.T.A.A. e nelle varie ordinanze e autorizzazioni prescritte dalle autorità-enti preposti

### 4.5 Partecipazione a gare regionali e nazionali della categoria juniores
Nelle sole giornate in cui sono previste una o due gare sul territorio nazionale (regionale/nazionale/internazionale), nelle gare regionali ogni squadra potrà partecipare con un massimo di 6 atleti qualora il numero d’iscritti sia superiore a 200 o superiore a limitazioni più restrittive.

## 5.0 DISPOSIZIONI GARE DI UN GIORNO

### 5.1 Disposizioni GARE NAZIONALI
5.1.1 Partecipazione

La gara è ad invito e gli organizzatori devono, nel regolamento particolare di gara, la composizione numerica delle squadre che intendono invitare alla loro manifestazione, e assicurare che ad ogni squadra partecipante vengano corrisposte le eventuali previdenze economiche concordate, come da bollettino di ingaggio. Alle gare nazionali possono partecipare società con un minimo di quattro (4) atleti/e partenti e con un massimo di sette (7) atleti/e. È obbligatorio predisporre il regolamento particolare di corsa (in lingua francese o inglese e in italiano). In mancanza di particolari disposizioni emanate dalla STF - settore Strada, l’organizzatore è libero di invitare le formazioni italiane o straniere in base alle limitazioni indicate in ciascuna classe ed in base alla tipologia delle squadre ammissibili. È ammessa la partecipazione di squadre miste esclusivamente previa autorizzazione della STF settore Strada. Nelle gare di classe 1.15 e 1.16 sono ammesse squadre miste composte da atlete italiane e/o straniere appartenenti a più squadre non presenti al via. Gli atleti/e di una squadra mista devono indossare in corsa la stessa maglia.

5.1.2 Iscrizioni e Bollettino d’ingaggio

È obbligatoria l’iscrizione con il sistema informatico federale per tutte le gare nazionali ed internazionali di tutte le categorie. Il bollettino d’ingaggio è obbligatorio. Per le formazioni straniere deve essere informata la federazione nazionale di appartenenza della squadra invitata, per il rilascio dell’apposita autorizzazione, in relazione alla tipologia della squadra. Almeno 20 giorni prima della gara la squadra invitata dovrà restituire all’organizzatore il bollettino d’ingaggio debitamente compilato. La squadra, 72 ore prima della gara, deve confermare i titolari e le due riserve. Il mancato rispetto dei termini prescritti fa decadere ogni diritto. Conformemente alla normativa UCI è vietato agli Organizzatori richiedere tasse di iscrizione alla corsa. Gli eventuali rimborsi spese concordati tra le società organizzatrici e società partecipanti alla gara, dovranno essere liquidati dopo la verifica licenze e prima dell’inizio gara.

5.1.3 Elenco iscritti

L’organizzatore deve consegnare al Collegio di Giuria, nei termini previsti dal RT dell’UCI, l’elenco degli iscritti (predisposto sul modello fornito dalla STF) completo dei seguenti dati per ogni atleta: - cognome e nome - nazionalità - categoria UCI - codice UCI ID - numero della tessera e Federazione nazionale che l’ha rilasciata. - Denominazione della società di appartenenza - Per le gare nazionali codice team (se affiliati a FCI), per le gare internazionali trigramma se registrata UCI o squadra nazionale. Nell’elenco degli iscritti ufficiali dovranno essere indicati i soli nomi degli atleti titolari. Debbono inoltre essere consegnate al Collegio di Giuria le copie dei bollettini d'ingaggio per il controllo.

5.1.4 Verifica licenze

Le operazioni devono terminare almeno una ora e mezza prima della partenza. La verifica licenze può essere effettuata dal Tecnico di ciclismo TI2,TA2,TA3 o Dirigente della società, che dovrà presentare al Collegio di Giuria le licenze dei propri atleti partenti. Ogni responsabile di squadra ha facoltà di sostituire i corridori titolari assenti al momento della verifica licenze, con le due riserve confermate.

5.1.5 Trasferimenti

Sono concessi dalla partenza ufficiosa a quella ufficiale, fino ad un massimo di km 10.

5.1.6 Vetture delle società

La riunione tecnica fra Direttore di Corsa, Collegio di Giuria, Tecnico di ciclismo TI2,TA2,TA3 o Dirigenti di Società tesserati, STF si svolgerà almeno 1 ora prima della partenza e l’orario stabilito deve essere indicato nel programma gara. In tutte le prove il sorteggio verrà effettuato tramite dei biglietti con sopra scritto il nome delle squadre. Il primo nome uscito si vedrà attribuire il primo posto; il secondo nome uscito il secondo posto etc. In tutte le prove l’ordine delle vetture potrà, al bisogno, essere rettificato dal Presidente del Collegio dei commissari; ogni modifica sarà comunicata a tutto il seguito tramite “radio tour”. In tutte le gare il sorteggio è effettuato nel corso della riunione tecnica da parte del Direttore di Corsa. Il sorteggio delle ammiraglie al seguito deve essere effettuato senza distinzione di tipologia di società. Il sorteggio previsto per le vetture sociali al seguito della gara verrà limitato alle sole autovetture con un’altezza massima di metri 1, 66 e saranno inserite solo le squadre rappresentate alla riunione dei direttori sportivi e che hanno confermato i loro corridori partenti nel termine della verifica licenze. Le squadre escluse dal primo sorteggio per quanto sopra parteciperanno ad un secondo sorteggio. Gli automezzi aventi un’altezza superiore a mt. 1,66, non rientrano nei sorteggi e pertanto sono obbligati a seguire la gara in coda alla carovana. Le autovetture dell’organizzazione (cambio ruote, Giuria, Direzione di Corsa, Medico di gara, Radio informazioni, Strutture e Commissioni), devono avere l’altezza massima di metri 1,66. Le vetture sociali devono avere obbligatoriamente a bordo, un proprio Tecnico di ciclismo TI2,TA2,TA3. I finestrini delle vetture delle società al seguito di una corsa non devono essere coperti con qualsiasi cosa che ostruisca la visibilità attraverso il veicolo o essere ostruiti in maniera significativa da adesivi o scritte.

5.1.7 Rifornimento

Il rifornimento nelle gare internazionali e nazionali è consentito a partire dal 30° km. e fino a 20 km. dall’arrivo, dalle vetture delle squadre e/o da persone appiedate (posto fisso nelle gare oltre 150 km.), fatto salvo quanto previsto
dall’art 2.3.027 del Regolamento UCI.


5.1.8 Tempo massimo

In tutte le corse di un giorno il tempo massimo è stabilito nella misura del 8% del tempo impiegato dal vincitore, salvo eccezioni contenute nel regolamento particolare.

5.1.9 Prescrizioni generali
L’organizzazione deve predisporre:
- una vettura con cartelli indicanti “inizio gara ciclistica” conformi alle norme del C.d.S.
- tre autovetture per servizio cambio ruote, con personale e ruote efficienti. Essendo previsto anche il cambio di bicicletta, le vetture del cambio ruote devono disporre anche di 3 biciclette di scorta di misure diverse.
- un servizio di collegamento radio, solo ricevente, per tutta la carovana.
- un servizio di collegamento radio ricetrasmittente tra le vetture del Direttore di Organizzazione, del Collegio di Giuria (anche per i Giudici in moto), del cambio ruote, dell’assistenza medica e degli automezzi inizio/fine gara;
- 4 autovetture per i componenti del Collegio di Giuria, di cui almeno una con il tettuccio apribile per il Presidente;
- 1 motocicletta con conducente per il Giudice in moto (gare in linea);
- 1 autovettura per l’Ispettore al controllo antidoping;
- 1 autovettura a disposizione della STF - settore Strada;
- 1 autovettura per il Medico di gara;
- 2 autoambulanze regolarmente attrezzate;
- le eventuali Scorte Tecniche indicate dall’autorizzazione rilasciata dall’Autorità preposta;
- un numero di motostaffette di servizio a garantire la sicurezza, in base alle indicazioni del Direttore di Corsa; tutte le motostaffette e le moto di Scorta Tecnica accreditate, sia tesserate FCI che non tesserate, devono avere un età massima di 70 anni e minima di 18, come indicato nelle norme specifiche di categoria; i motocicli devono avere una cilindrata di almeno 2 50 cc e potenza non inferiore ai 10 KW. ; per le sole moto di Scorta Tecnica possono essere utilizzati motocicli non inferiori a 125 cc ma devono avere pneumatici aventi diametro di calettamento uguale o superiore a 14 pollici e con potenza non inferiore a 10 KW; I motocicli elettrici, categoria L3, devono avere una potenza uguale o superiore a 10 KW
- una moto con il servizio lavagna
- una vettura fine corsa con cartelli indicanti “fine gara ciclistica” conformi alle norme del C.d.S.;
- 1 pulmino per gli atleti ritirati, posizionato subito dopo l’ambulanza e prima della vettura “fine gara ciclistica”;
- servizio fotofinish o similare;
- 1 autovettura per il Commissario Tecnico, o motocicletta, se espressamente richiesta;
- servizio di cronometraggio all’arrivo (a cura della F.I.Cr..) nelle gare a frazioni, aventi classifica finale a tempi e nelle gare a cronometro;
- gli addetti in moto per servizio TV e/o fotografico saranno disciplinati in gara dalla Direzione di Corsa e/o Collegio di Giuria, nel rispetto delle vigenti norme regolamentari;
- è consigliato il servizio di cronometraggio elettronico (video-link e transponder) a cura della F.I.Cr..
- Inoltre, l’organizzatore, deve proteggere gli atleti e tutta la carovana lungo il percorso di gara attuando quelle procedure specifiche indicate nel R.T.A.A. e nelle varie ordinanze e autorizzazioni prescritte dalle autorità- enti preposti.
- Veicoli per i Direttori di Corsa

5.1.10 Condizioni economiche

Le condizioni economiche devono essere indicate nel bollettino d’ingaggio.

5.1.11 Direttori di Corsa

È obbligatoria la presenza del Direttore di Corsa e Vice Direttore di Corsa, sia nelle gare nazionali che internazionali.

5.1.12 Comunicazione risultati

Al termine della gara, l’organizzatore deve inviare a mezzo e-mail alla STF – settore Strada (strada@federciclismo.it), l’elenco dei partenti e l’ordine d’arrivo inoltre dovrà provvedere entro 48h dalla fine dell’evento al caricamento sul sistema informatico dei risultati della gara stessa.

### 5.2 Disposizioni Gare Internazionali

Vige il regolamento UCI

5.2.1 Comunicazione risultati

Al termine della gara l’organizzatore deve inviare a mezzo e-mail alla STF – settore Strada (strada@federciclismo.it), l’elenco dei partenti e l’ordine d’arrivo inoltre dovrà provvedere entro 48h dalla fine dell’evento al caricamento sul sistema informatico dei risultati della gara stessa.

## 6.0 DISPOSIZIONI GARE A TAPPE NAZIONALI

6.0.1 Le gare a tappe sono di esclusiva competenza della STF - Settore strada e devono essere inserite nel calendario internazionale o nazionale. L'eventuale frazione a cronometro a squadre deve aver luogo nel primo terzo della manifestazione. La classifica delle tappe a cronometro a squadre deve contare per la classifica generale individuale a tempi e per la classifica generale a squadre. Il regolamento della gara stabilirà le modalità di determinazione dei tempi, compreso quelli dei corridori staccati.

### 6.1 Disposizioni Gare Nazionali
6.1.1 Partecipazione

La gara è considerata ad invito e gli organizzatori devono, nel regolamento particolare di gara, segnalare la composizione numerica delle squadre che intendono invitare alla loro manifestazione, e assicurare che ad ogni società partecipante vengano corrisposte le eventuali previdenze economiche concordate, come da bollettino di ingaggio.

La composizione numerica delle squadre è identica a quella stabilita dalle norme per le gare a tappe internazionali. È obbligatorio predisporre il regolamento particolare di corsa (redatto in francese o inglese ed in italiano). In mancanza di particolari disposizioni emanate dalla STF- Settore strada, l’organizzatore è libero di invitare le formazioni italiane o straniere, in base alle limitazioni indicate in ciascuna classe ed in base alla tipologia delle squadre ammissibili. È ammessa la partecipazione di squadre miste esclusivamente previa autorizzazione della STF settore strada.

Nelle gare di classe 2.15 e 2 .16 sono ammesse squadre miste composte da atlete italiane e/o straniere appartenenti a più squadre non presenti al via. Gli atleti/e di una squadra mista devono indossare in corsa identica maglia.

6.1.2 Bollettino d’ingaggio

Il bollettino d’ingaggio è obbligatorio. Per le formazioni straniere deve essere informata la federazione nazionale di appartenenza della squadra invitata, per il rilascio dell’apposita autorizzazione, in relazione alla tipologia della squadra. Almeno 20 giorni prima della gara la squadra invitata dovrà restituire all’organizzatore il bollettino d’ingaggio debitamente compilato. La squadra, 72 ore prima della gara, deve confermare i titolari e le due riserve. Il mancato rispetto dei termini prescritti fa decadere ogni diritto. È vietato agli organizzatori richiedere tasse di iscrizione, conformemente alle norme UCI.

6.1.3 Elenco iscritti

L’organizzatore deve consegnare al Collegio di Giuria, nei termini previsti dal RT dell’UCI, l’elenco degli iscritti completo dei seguenti dati per ogni atleta: - cognome e nome - nazionalità - categoria UCI - codice UCI ID - numero della tessera e Federazione nazionale che l’ha rilasciata. - Per le gare nazionali codice team (se affiliati a FCI), per le gare internazionali trigramma se registrata UCI o squadra nazionale Nell’elenco iscritti dovranno essere indicati solamente i nomi degli atleti titolari. Debbono inoltre essere consegnate al Collegio di Giuria le copie dei bollettini d’ingaggio per il controllo.

6.1.4 Verifica licenze - Riunione tecnica

La verifica delle licenze deve svolgersi il giorno antecedente la 1° tappa e la stessa deve essere effettuata dal Tecnico di ciclismo TI2,TA2,TA3 o Dirigente della Società delle squadre partecipanti. Seguirà la riunione tecnica fra il responsabile della Società Organizzatrice, il Direttore di Corsa, il Collegio di Giuria, il Rappresentante della STF, i Tecnici di ciclismo TI2,TA2,TA3 delle squadre partecipanti.

6.1.5 Trasferimenti

Sono concessi dalla partenza ufficiosa a quella ufficiale, fino ad un massimo di km 10.

6.1.6 Rifornimento

Il rifornimento nelle gare internazionali e nazionali è consentito a partire dal 30° km. e fino a 20 km. dall’arrivo, dalle vetture delle squadre e/o da persone appiedate (posto fisso nelle gare oltre i 150 Km.), fatto salvo quanto previsto dall’art 2.3.027 del Regolamento UCI.

6.1.7 Prescrizioni generali

L’organizzazione deve inoltre predisporre:

- una vettura con cartelli indicanti “inizio gara ciclistica” conformi alle norme del C.d.S.;
- tre autovetture per servizio cambio ruote, con personale e ruote efficienti. Essendo previsto anche il cambio di bicicletta, le vetture del cambio ruote devono disporre anche di 3 biciclette di scorta di misure diverse;
- un servizio di collegamento radio, solo ricevente, per tutta la carovana;
- un servizio di collegamento radio ricetrasmittente tra le vetture del Direttore di Organizzazione, del Collegio di Giuria (anche per i Giudici in moto), del cambio ruote, dell’assistenza medica e degli automezzi inizio/fine gara;
- 4 autovetture per i componenti del Collegio di Giuria, di cui almeno una con il tettuccio apribile per il Presidente;
- 3 motociclette con conducente per i Giudici in moto;
- 1 autovettura per l’Ispettore al controllo antidoping;
- autovetture per i Direttori di Corsa;
- 1 autovettura a disposizione della STF- Settore strada;
- 1 autovettura per il Medico di gara;
- 2 autoambulanze regolarmente attrezzate;
- le eventuali Scorte Tecniche indicate dall’autorizzazione rilasciata dall’Autorità Preposta;
- un numero di motostaffette di servizio a garantire la sicurezza, in base alle indicazioni del Direttore di Corsa;
- tutte le motostaffette e le moto di Scorta Tecnica accreditate, sia tesserate FCI che non tesserate, devono avere un età massima di 70 anni e minima di 18, come indicato nelle norme specifiche di categoria; i motocicli devono avere una cilindrata di almeno 250 cc e potenza non inferiore ai 10 KW; per le sole moto di Scorta Tecnica possono essere utilizzati motocicli non inferiori a 125 cc ma devono avere pneumatici aventi diametro di calettamento uguale o superiore a 14 pollici e con potenza non inferiore a 10 KW; i motocicli elettrici, categoria L3, devono avere una potenza uguale o superiore a 10 KW
- una moto con il servizio lavagna
- una vettura fine corsa con cartello indicante “fine gara ciclistica” conformi alle norme del C.d.S.;
- 1 pulmino per gli atleti ritirati, posizionato subito dopo l’ambulanza e prima della vettura “fine gara ciclistica”;
- 1 autovettura per il Commissario Tecnico, o motocicletta, se espressamente richiesta;
- servizio di cronometraggio, servizio fotofinish ed elaborazione classifiche, a cura della F.I.Cr..
- gli addetti in moto per servizio TV e/o fotografico saranno disciplinati in gara dalla Direzione di Corsa e/o Collegio di Giuria, nel rispetto delle vigenti norme regolamentari;
- è consigliato il servizio di cronometraggio elettronico (video-link e transponder) a cura della F.I.Cr..
- Inoltre, l’organizzatore, deve proteggere gli atleti e tutta la carovana lungo il percorso di gara attuando quelle procedure specifiche indicate nel R.T.A.A. e nelle varie ordinanze e autorizzazioni prescritte dalle autorità- enti preposti.

6.1.7 Maglie di leader

Si possono assegnare un massimo di 6 maglie ufficiali.

6.1.8 Prologo

In tutte le gare è consentito lo svolgimento del prologo, su di una distanza massima di km. 8 per Elite/Under 23 e km. 4 per donne Elite e Juniores m/f, che vale come giornata di gara, e che deve essere disputato esclusivamente con la formula della cronometro individuale, utile per la classifica generale individuale. Nel giorno del prologo è vietato lo svolgimento di un’altra tappa o semitappa.

6.1.9 Semitappe

Gare nazionali: si possono effettuare un massimo di 2 semitappe

6.1.10 Chilometraggio

Nel calcolo del chilometraggio medio, non va calcolata la distanza del prologo.

6.1.11 Maglie delle squadre

I corridori di ogni squadra partecipante, straniera od italiana, devono indossare in corsa identica maglia.

6.1.12 Sorteggio ordine di marcia delle vetture sociali

Nella prima tappa in linea l’ordine di marcia delle vetture delle squadre viene stabilito in funzione della posizione in classifica generale individuale a tempi del primo corridore di ciascuna squadra alla fine del prologo o della prima tappa disputata sotto forma di cronometro individuale o a squadre e, in mancanza per sorteggio (effettuato dal Direttore di Corsa). Nell'ambito di ogni gruppo, l'ordine delle vetture è determinato dal sorteggio in occasione della riunione dei direttori sportivi. In tutte le prove il sorteggio verrà effettuato tramite dei biglietti con sopra scritto il nome delle squadre. Il primo nome uscito si vedrà attribuire il primo posto; il secondo nome uscito il secondo posto etc. In tutte le prove l’ordine delle vetture potrà, al bisogno, essere rettificato dal Presidente del Collegio dei commissari; ogni modifica sarà comunicata a tutto il seguito tramite “radio tour”. Il sorteggio delle ammiraglie al seguito deve essere effettuato senza distinzione di tipologia di società.

Il sorteggio previsto per le vetture sociali al seguito della gara verrà limitato alle sole autovetture con un’altezza massima di metri 1, 66 e saranno inserite solo le squadre rappresentate alla riunione dei direttori sportivi e che hanno confermato i loro corridori partenti nel termine della verifica licenze. Le squadre escluse dal primo sorteggio per quanto sopra parteciperanno ad un secondo sorteggio.

Gli automezzi aventi un’altezza superiore a mt. 1,66, non rientrano nei sorteggi e pertanto sono obbligati a seguire la gara in coda alla carovana. Le autovetture dell’organizzazione (cambio ruote, Giuria, Direzione di Corsa, Medico di gara, Radio informazioni, Strutture e Commissioni), devono avere l’altezza massima di metri 1,66.

Ogni squadra avrà diritto ad una sola autovettura nel seguito ufficiale della corsa, che deve avere obbligatoriamente a bordo un Tecnico di ciclismo TI2,TA2,TA della società; tale diritto sarà valido fino a che la squadra avrà un corridore in gara.

Per le tappe successive l’ordine di marcia delle vetture è stabilito in funzione della posizione del primo corridore della squadra nella classifica generale individuale a tempi.

L’organizzazione provvede a distribuire, unitamente ai comunicati ufficiali, due numeri, ogni giorno, di differente colore rispetto alla tappa precedente, da apporre sull’ammiraglia. I finestrini delle vetture delle società al seguito di una corsa non devono essere coperti con qualsiasi cosa che ostruisca la visibilità attraverso il veicolo o essere ostruiti in maniera significativa da adesivi o scritte.

6.1.13 Tempo massimo

Il tempo massimo è stabilito nel regolamento particolare in funzione delle caratteristiche delle tappe. In casi eccezionali, per fatti imprevedibili e per causa di forza maggiore, il Collegio dei Commissari può prolungare il tempo massimo, previa consultazione con gli Organizzatori. Nel caso in cui uno o più corridori, arrivati fuori tempo massimo, siano riammessi dal Collegio dei Commissari, saranno loro tolti dalla classifica a punti, l’equivalente dei punti attribuiti al vincitore della stessa tappa, anche se il totale dei loro punti in questa classifica diventasse negativo. Nelle tappe a cronometro il tempo massimo sarà calcolato nella percentuale del 30% del tempo del vincitore.

6.1.14 Ammende alle Società ed agli atleti

Le ammende relative ad infrazioni per fatti di corsa inflitte dalla Giuria e le ammende di natura tecnico/organizzativa inflitte dal Giudice Sportivo Nazionale, a seguito denuncia delle rispettive Giurie, dovranno essere versate come previsto dalle disposizioni.

6 .1.15 Prescrizioni particolari

Gli organizzatori di gare a tappe, almeno 72 ore prima dell’inizio della manifestazione, devono obbligatoriamente comunicare alla STF l’elenco degli iscritti e la dislocazione alberghiera delle squadre partecipanti. Eventuali successive variazioni dovranno essere tempestivamente segnalate al rappresentante della STF presente ed al Presidente del Collegio di Giuria.

6.1.16 Ospitalità ufficiali

Nelle gare a tappe l'organizzatore deve assicurare il vitto e l’alloggio a: - Collegio di Giuria; - Cronometristi; - Addetti al controllo antidoping (Ispettore/Medico ed eventuale infermiere/a); - Commissario Tecnico; - Rappresentante STF – Settore Strada;

6.1.17 Vitto ed alloggio

A tutti i partecipanti l’organizzazione deve assicurare, con decorrenza dalla sera della vigilia della prima tappa o dalla sera della vigilia del prologo, fino all’ ultimo giorno di gara, o al giorno dell’eventuale ritiro: - vitto: due pasti giornalieri (acqua minerale inclusa), oltre alla piccola colazione; - alloggio per i corridori: massimo tre per ciascuna camera; - alloggio per gli accompagnatori: massimo due per ciascuna camera. Il numero degli accompagnatori per squadra è fissato in n° 3. Gli organizzatori dovranno inviare alla STF almeno 10 giorni prima dell’inizio della gara la dislocazione alberghiera delle squadre partecipanti. È fatto divieto alle squadre di soggiornare in altre strutture che non siano quelle indicate dagli organizzatori. È vietato agli organizzatori chiedere tasse d’iscrizione, conformemente alle norme UCI.

6.1.18 Direttori di Corsa

È obbligatoria la presenza del Direttore di Corsa e del Vice Direttore di Corsa, sia nelle manifestazioni nazionali che internazionali.

6.1.19 Gare a tappe Juniores

Nelle gare a tappe juniores la durata massima è fissata in 4 giorni compreso il prologo. È possibile programmare una semitappa a cronometro individuale o a squadre, purché la distanza della sede di arrivo della prima tappa alla sede di partenza della seconda, non vi sia una distanza superiore a 15 km. I chilometraggi massimi consentiti per le categorie Juniores m/f, classi 2.14 e 2.16, sono quelli indicati nel precedente punto 3.2.3 delle presenti Norme. La classifica delle tappe a cronometro a squadre deve contare per la classifica generale individuale a tempi e per la classifica generale a squadre. Il regolamento della gara stabilirà le modalità di determinazione dei tempi, compreso quelli dei corridori staccati. Per le gare internazionali vale quanto riportato nel regolamento UCI.

6.1.20 Comunicazione risultati

Al termine della verifica licenze delle gare a tappe, l’organizzatore deve inviare, a mezzo e-mail (strada@federciclismo.it), alla STF – settore Strada l’elenco ufficiale dei partenti. Al termine della gara a tappe, l’organizzatore deve inviare a mezzo e-mail (strada@federciclismo.it) alla STF:
- gli ordini d’arrivo di tutte le tappe e semitappe;
- la classifica finale individuale.

Dovrà inoltre provvedere entro 48h dalla fine dell’evento al caricamento sul sistema informatico gli ordini d’arrivo di tutte le tappe e semitappe e la classifica finale individuale.


### 6.2 Gare a tappe Internazionali
Vige il regolamento UCI

6.2.1 Comunicazione risultati

Al termine della verifica licenze delle gare a tappe, l’organizzatore deve inviare a mezzo e-mail alla STF - Settore Strada (strada@federciclismo.it) l’elenco ufficiale dei partenti. Al termine della gara a tappe, l’organizzatore deve inviare all’UCI ed alla FCI:
- gli ordini d’arrivo di tutte le tappe e semitappe;
- la classifica finale individuale.

Dovrà inoltre provvedere entro 48h dalla fine dell’evento al caricamento sul
sistema informatico gli ordini d’arrivo di tutte le tappe e semitappe e la classifica
finale individuale.


## 7.0 DEFINIZIONE SQUADRE PER GARE NAZIONALI

- SQUADRE NAZIONALI: Composta da corridori della stessa nazionalità autorizzate dalla Federazione di appartenenza.

- SQUADRE CONTINENTALI: Squadre Continental italiane come previsto dalle norme “Squadre Continental 2023 ”.

- SQUADRE FEMMINILI UCI: Squadre riconosciute e certificate dalla Federazione Nazionale del paese da cui proviene la maggioranza delle atlete registrate all’U.C.I.

- RAPPRESENTATIVA REGIONALE (Valida anche per gare Internazionali): Composta da atleti di nazionalità italiana tesserati per società di uno stesso C.R. che ha effettuato la convocazione della Rappresentativa. Per le categorie Juniores m/f, è facoltà dei CC.RR. includere nelle proprie rappresentative regionali, ad esclusione dei Campionati Italiani, anche atleti stranieri regolarmente tesserati alla FCI (non sono ammessi atleta con categoria REG) con Società Italiane del C.R. che ha effettuato la convocazione della Rappresentativa.

- RAPPRESENTATIVA INTERREGIONALE: (Valida anche per gare Internazionali) Composta da atleti di nazionalità italiana tesserati per società di più CC.RR. che devono effettuare la convocazione della Rappresentativa.

- SQUADRE DI CLUB MASCHILE: Composta da atleti di nazionalità italiana e da un massimo di un atleta straniero, per le categorie cui è consentito.

- SQUADRE DI CLUB FEMMINILE: Composta da atlete di nazionalità italiana e da atlete straniere come da art. 15.5. 3 , tesserate alla FCI (o dalla propria Federazione Nazionale se atleta straniera), per una stessa società, non registrata all’ UCI.

- SQUADRE MISTA MASCHILE: Formata da un massimo di due società non presenti alla gara e composta da atleti italiani e da un eventuale atleta straniero, per le categorie cui è consentito.

- SQUADRE MISTA FEMMINILE: Formata da Donne Elite italiane e/o straniere appartenenti, e non, a Squadre Femminili U.C.I.

7.0.1 La partecipazione delle Rappresentative Regionali/Interregionali, è subordinata alla preventiva autorizzazione che deve essere richiesta alla STF – settore Strada. Nelle rappresentative possono essere inseriti solamente atleti la cui società di appartenenza non partecipi alla gara. È esclusa da tale norma la Squadra Nazionale Italiana.

7.0.2 Gli atleti stranieri tesserati per la FCI possono partecipare, con la propria società, alle gare internazionali/nazionali, anche se al via è presente la squadra nazionale del loro Paese.


### 7.1 Indumenti delle rappresentative
Le rappresentative regionali e interregionali della FCI devono indossare indumenti uniformi per tutti gli atleti componenti la squadra. Le iscrizioni sulle maglie da gara degli atleti devono apparire nel modo seguente: Lo sponsor della rappresentativa può apparire nelle seguenti posizioni: sul davanti e retro della maglia; sulle maniche; sulle spalle; sul collo; sulle bande laterali.

L’atleta è libero di indossare i pantaloncini della società d’appartenenza.

## 8.0 CALENDARI INTERNAZIONALI, NAZIONALI E INTERREGIONALI

### 8.1 Inserimento in calendario
L’inserimento delle gare nei calendari Internazionali e Nazionali deve avvenire secondo le scadenze stabilite dalla STF – settore Strada attraverso i comunicati e con le modalità pubblicate sull’Organo ufficiale. La richiesta dovrà essere inviata, con allegato l’importo stabilito, alla STF - settore Strada ed ai CC.RR. di appartenenza (che dovranno esprimere il proprio parere).

### 8.2 Armonizzazione dei calendari
La STF settore strada armonizzerà i calendari internazionali/nazionali/regionali juniores, under 23 ed elite per l’anno 202 3 con la collaborazione dei Comitati Regionali che dovranno inviarli alla STF entro il 31 dicembre 202 2. I calendari saranno definitivi dopo la pubblicazione da parte della STF. Ulteriori inserimenti/variazioni dei Comitati Regionali dovranno essere sottoposti alla STF settore strada.


## 9.0 APPROVAZIONE GARE

### 9.1 Gare Internazionali e Nazionali
Il programma di gara per l’approvazione deve essere presentato tramite fattore k, dalla società organizzatrice, alla STF-Settore strada 30 giorni prima della gara (il ritardato invio della documentazione comporta la sanzione prevista dal RTAA), con allegati:

- altimetria e planimetria del percorso;
- altimetria e planimetria e descrizione degli ultimi tre chilometri;
- dislocazione degli ospedali e/o posti di pronto soccorso;
- tabelle di marcia;
- regolamento speciale di corsa (redatto in francese o inglese ed in italiano),
- dichiarazione di disponibilità del Direttore di Corsa e Vice direttore di
    Corsa,
- indicazione zona deviazione vetture
- planimetria zona arrivo e partenza con l’indicazione della sede:
    Organizzazione, Giuria, antidoping, ecc
- pagamento delle tasse previste dalle norme federali.

La STF provvederà a trasmettere ai CC.RR. copia per conoscenza della gara approvata. L’organo tecnico preposto all’approvazione ha la facoltà di respingere una gara o di modificare il programma, qualora lo ritenga necessario, per motivi tecnici o per norme in contrasto con i RR.TT. dell’UCI o della FCI. Per le manifestazioni che partono e/o arrivano fuori dalla regione di apparenza della società organizzatrice la STF – settore Strada provvederà a trasmettere al CR interessato dalla partenza e/o arrivo il programma di gara con relativa approvazione.

### 9.2 Gare Regionali
L’organo tecnico preposto all’approvazione delle gare, qualora lo ritenga necessario, ha la facoltà di respingere una gara o di modificarne il programma per motivi tecnici, purché tale decisione non sia in contrasto con le norme del RTAA. Le normative emanate dai CC.RR. per le gare regionali devono essere pubblicate con apposito comunicato prima dell’inizio attività agonistica. L’approvazione deve avvenire, da parte della STR, minimo 30 gg. prima della gara, per consentire all’organizzazione di inoltrare alle autorità competenti la documentazione utile al rilascio delle relative autorizzazioni. Le società organizzatrici di corse che partono o arrivano in località fuori dalla propria regione dovranno ottenere, tramite il proprio CR, il nulla osta del o dei CC.RR. competenti per territorio. La manifestazione sarà inserita sul sistema informatico da parte del CR di appartenenza della società organizzatrice con la reale regione di svolgimento della manifestazione.

## 10.0 CAMBIO RUOTA

### 10.1 Gare Nazionali (in linea)
Il cambio ruota è obbligatorio per tutte le categorie. Deve essere effettuato da almeno tre autovetture, con personale qualificato e ruote efficienti e sono obbligatorie almeno tre biciclette di scorta per autovettura, possibilmente di misura diversa. Il cambio ruota e/o bicicletta può essere effettuato anche dalle vetture sociali al seguito della gara e tra concorrenti della medesima squadra.

### 10.2 Gare Regionali  (in linea)
Il cambio ruota è obbligatorio in tutte le categorie e deve essere effettuato da almeno due autovetture. Il cambio ruota e/o bicicletta può essere effettuato anche dalle vetture sociali al seguito della gara e tra concorrenti della medesima squadra.

### 10.3 Prove di Campionato (in linea)
Nelle prove di campionato italiano e regionale, è consentito il cambio ruota e/o bicicletta fra concorrenti della medesima squadra. Il cambio ruota deve essere effettuato da almeno tre autovetture dotate di almeno tre biciclette ciascuna, di misure diverse. Il cambio ruota e/o bicicletta può essere effettuato anche dalle eventuali vetture sociali ammesse al seguito. 

### 10.4 Servizio cambio ruota con moto (ad esclusione delle gare in criterium)
10.4.1 Nelle gare regionali, nazionali, in linea ed a tappe, riservate alle categorie Elite/Under 23 - Under 23 - Under 21 - Juniores - Donne Elite - Donne Juniores, è consentito (in aggiunta alle vetture cambio ruote) l’uso di moto attrezzate per il servizio integrativo al “cambio ruote”. Tale servizio è facoltativo, e si svolge a discrezione del Direttore di Corsa, e deve essere effettuato da personale esperto. Detto servizio deve essere inserito nel Regolamento Speciale di corsa.

10.4.2 Per la sicurezza e l’incolumità degli atleti, le moto “cambio ruota” non possono
effettuare alcun tipo di rifornimento.

### 10.5 Gare a criterium
Nelle gare Regionali e Nazionali a Criterium, il servizio di cambio ruote è facoltativo. Nel caso venga previsto, il servizio cambio ruote/bicicletta deve essere effettuato da almeno due autovetture debitamente attrezzate. Nel caso in cui tale servizio non venga previsto, devono essere previste due zone adeguate di assistenza tecnica per cambio ruote/bicicletta, effettuato da persone appiedate. E' ammesso il cambio ruota/bicicletta anche tra concorrenti della medesima squadra. Non è ammesso il seguito delle vetture sociali. 


## 11.0 ATTIVITA’

11.0.1 Orari consigliati delle gare

Nei mesi di luglio ed agosto, si consiglia per le categorie juniores m/f, che le gare agonistiche su strada si svolgano prevalentemente in mattinata, per concludersi, entro le ore 13:00. Se programmate nel pomeriggio, si consiglia la partenza, dopo le ore 14 : 00 Compatibilmente con i tempi delle gare, quanto sopra è consigliato anche per le categorie Under 2 3 ed Elite. Tale norma indica solo un consiglio per evitare le ore più calde della giornata.

11.0.2 Chilometraggio tolleranza

Per giustificati motivi, il chilometraggio massimo delle gare può essere aumentato del 5% del consentito dalle norme. Tale percentuale di scostamento è tollerata anche tra il chilometraggio dichiarato e quello effettivamente riscontrato dalla Giuria.

### 11.1 Juniores
11.1.1 Il periodo di attività su strada è compreso fra la prima domenica di marzo e la terza domenica di ottobre. È tuttavia consentita la partecipazione a gare all’estero a decorrere dalla prima domenica di febbraio, previa richiesta di autorizzazione alla STF. Nelle gare regionali e nazionali – con esclusione delle gare internazionali – gli Juniores possono correre di domenica e negli altri giorni festivi, in gare in linea e criterium. A partire dal 1° luglio e fino al termine della stagione, gli juniores possono partecipare a due gare nel corso della stessa settimana. L’iscrizione degli atleti alle gare deve essere effettuata via on-line con le modalità previste. A gara conclusa l’organizzatore perfezionerà l’elenco iscritti sulla base degli effettivi partenti ed inserirà l’ordine di arrivo. È consentito altresì l’organizzazione di gare infrasettimanali, senza alcuna autorizzazione da parte del C.F. (la partecipazione dell’atleta alla gara infrasettimanale è da considerarsi in luogo della domenica e/o della festività). È consentito altresì l’organizzazione di gare infrasettimanali (che non rientreranno nel computo settimanale e complessivo di gare degli atleti partecipanti) non festive a partire dal 1° di giugno su circuiti chiusi (autodromi, motovelodromi) con distanza ridotta del 30% sulla distanza classica. Le gare devono essere comprese in manifestazioni con minimo 4 gare di altre categorie. Possono correre tutti i giorni in gare a cronometro, tranne il lunedì. Dopo la fine della stagione agonistica si concede agli atleti del 2 ° anno di continuare l’attività con le categorie Under 23/Elite fino al termine del mese di ottobre.

11.1.2 Il numero degli atleti partecipanti per società alle gare regionali è libero salvo eventuali disposizioni dei rispettivi CC.RR.

11.1.3 Nel corso dell’anno ogni atleta può partecipare al massimo a 45 giornate di gara delle specialità su strada. Le prove di tipo pista, cronometro, Campionati Mondiali ed europei sono escluse dal conteggio. Non sono previsti vincoli sul numero di gare a tappe a cui un atleta può partecipare In ogni caso dovranno osservare un intervallo minimo di 10 giorni tra una gara a tappe e l’altra.

11.1.4 I Comitati delle regioni del Sud ed insulari, che ravvisano problematiche per la calda stagione, possono inoltrare richiesta di prolungare l’attività fino all’ultima domenica di ottobre.

11.1.5 Si concede agli Juniores del 1^ anno, che durante il secondo anno nella cat. Allievi, non abbiano ottenuto più di 3 punti di valorizzazione nelle gare su strada (escluse le prove a cronometro), di gareggiare esclusivamente nelle sole gare regionali su strada (gare a frazioni comprese e prove valide per l’assegnazione di titoli comprese), ad esclusione delle prove uniche di Campionato e prove a cronometro, con la categoria allievi, previa autorizzazione del CR di appartenenza, adeguandosi alla regolamentazione della categoria stessa. Al conseguimento di 10 punti di valorizzazione, tali Juniores del 1^ anno, non potranno più partecipare a gare della categoria allievi e, previo accordo tra le parti (atleti, società e Comitato Regionale) potranno trasferirsi ad altra società nel corso della stagione (solo nel caso in cui la società di appartenenza non svolge attività nella categoria juniores).

11.1.6 Partecipazione per residenza:
- alle competizioni che assegnano titoli individuali nazionali e regionali e nelle manifestazioni riservate alle rappresentative regionali gli atleti, se convocati, partecipano con la rappresentativa della regione di residenza; la discriminante è la residenza dell'atleta indipendentemente dall'anno in cui si è trasferito.
- nelle gare di Campionato Regionale dovrà partecipare senza squadra, mentre nelle prove valide come campionato regionale, la partecipazione sarà libera e concorrerà per il titolo;
- nelle gare di Campionato Regionale la validazione dell’elenco degli iscritti deve essere fatta dalla Struttura Tecnica Regionale.

11.1.7 Ciascuna Società della categoria Juniores non potrà tesserare più di due atleti provenienti dalla cat. Allievi che abbiano superato a fine luglio nell’ultimo anno più di 25 (venticinque) punti in gare su strada (con esclusione dei punteggi per titoli, delle gare a cronometro e delle tipo pista). Da questa formula sono esclusi gli atleti provenienti dalla Società stessa. È consentito inoltre il tesseramento di 1 ulteriore atleta proveniente dalla cat. Allievi che abbiano superato a fine agosto nell’ultimo anno più di 25 (venticinque) punti a condizione che vengano tesserato 2 Atleti con meno di 5 punti non provenienti dal vivaio.

### 11.2 Elite-Under 23
11.2.1 Il periodo di attività su strada inizia il sabato che precede l’ultima domenica di febbraio e termina il 31 ottobre. L’iscrizione degli atleti alle gare deve essere effettuata via on-line con le modalità previste. A gara conclusa l’organizzatore perfezionerà l’elenco iscritti sulla base degli effettivi partenti ed inserirà l’ordine di arrivo. Gli Elite s.c. e gli Under 23 possono correre in gare in linea, a criterium ed a cronometro tutti i giorni della settimana.

11.2.2 Nelle gare nazionali e regionali della categoria Elite/Under 23 possono partecipare atleti italiani di età massima 27 anni (nati nel 1996 ), ed atleti stranieri di età massima 25 anni (nati nel 1998 ). Ogni società può tesserare al massimo due atleti elite italiani di anni 27 e oltre. Gli atleti italiani di età superiore ai 2 7 anni e gli atleti stranieri di età superiore ai 25 anni possono svolgere attività limitata alle gare internazionali.

11.2.3 Gli atleti Under 23 di 1 9 - 20 anni, non hanno limiti di partecipazione sul numero di gare a tappe.

11.2.4 Gli atleti Under 23 di 19 - 20 anni non potranno effettuare nel corso della stagione più di 60 giornate di gare complessive: tale limite si intende comprensivo anche delle giornate riferite alle gare a tappe.

11.2.5 Gli atleti già a contratto (ex-professionisti), che si tesserano per società dilettantistiche FCI, possono svolgere attività esclusivamente in gare nazionali ed internazionali, ferma restando la possibilità di partecipare ai Campionati Nazionali. Tale norma vale anche per l’atleta straniero tesserato con una squadra italiana. Sono esclusi da tale norma gli atleti italiani Under 23.

11.2.6 Per le gare regionali riservate alle categorie Elite/Under 23 ed Under 23, ogni società può iscrivere un massimo 10 atleti con facoltà di sostituire gli eventuali assenti al momento della verifica licenze: da tale computo sono esclusi gli atleti under 23 del primo anno (2004) per un massimo di tre atleti e salvo quanto previsto dall’art. 4.2.1.

11.2.7 Si concede agli Under 23 di 19 anni che durante il secondo anno Juniores non abbiano ottenuto più di 3 punti di valorizzazione nelle gare su strada (escluse le prove a cronometro), di gareggiare esclusivamente nelle sole gare regionali su strada (gare a frazioni e prove valide per l’assegnazione di titoli comprese) ad esclusione delle prove uniche di Campionato e prove a cronometro, con la categoria Juniores, previa autorizzazione del CR di appartenenza, adeguandosi alla regolamentazione della categoria stessa. Al conseguimento di 10 punti di valorizzazione, tali Under 23 di 19 anni non potranno più partecipare a gare della categoria Juniores e, previo accordo tra le parti (atleti, società e Comitato Regionali) potranno trasferirsi ad altra società nel corso della stagione (solo nel caso in cui la società di appartenenza non svolge attività nella categoria Under 23).

11.2.8 Le richieste di autorizzazione per le regioni che ravvisano problematiche per la calda stagione, per i soli residenti, delle gare in mesi più freschi dell’anno, verranno valutate di volta in volta in relazione a quanto pervenuto.

11.2.9 Ogni Società della categoria Elite/Under 23 non potrà tesserare più di TRE atleti, provenienti dalla cat. Juniores, che abbiano superato a fine luglio, nell’ultimo anno, i 35 (trentacinque) punti in gare su strada (con esclusione dei punteggi per titoli, gare a cronometro ed in pista). È consentito inoltre il tesseramento di 1 ulteriore atleta proveniente dalla cat. Juniores che abbia superato a fine luglio nell’ultimo anno più di 35 (trentacinque) punti a condizione che venga tesserato 1 Atleta con meno di 1 0 punti. Da questa limitazione sono esclusi gli atleti provenienti dalla società stessa e gli atleti “fuori quota straniero”

### 11.3 Gare riservate agli Under 21
Viene confermata una tipologia di gara in linea che prevede la partecipazione di soli atleti Under 21 (19/20 anni). A tali manifestazioni non possono partecipare atleti stranieri (ad esclusione dei “fuori quota straniero”), anche se previsto dagli accordi frontalieri (ad esclusione dei cittadini di S. Marino); Ogni società può partecipare senza alcun limite massimo di atleti. In merito alle modalità di partecipazione ogni C.R., prima dell’inizio dell’attività agonistica potrà emanare specifiche disposizioni.

### 11.4 Donne Junior
11.4.1 La partecipazione a tali gare, ad esclusione di quelle internazionali aperte solo alle donne Junior, è riservata alle atlete Junior (17/18 anni) con facoltà di partecipazione per le donne Under 23 di 19 anni. La facoltà di partecipazione delle donne Under 23 di 1 9 anni con la categoria delle Junior, decade al raggiungimento di 25 (venticinque) punti ottenuti come da art. 11.4.10. La gara avrà ordine di arrivo e montepremi unico, con punteggio di valorizzazione FCI solo per le prime 5 donne junior classificate. Quando in Italia è prevista una gara cat. donne Elite/Under 23, le donne Under 23 di 19 anni sono obbligate a gareggiare esclusivamente con le donne Elite/Under 23. Quando non sono programmate gare della cat. donne junior nella propria regione, le società con un massimo di due atlete tesserate nella categoria donne junior non sono obbligate a partecipare a gare della categoria donne junior fuori regione. Le atlete appartenenti a società facenti parte dei CC.RR. aderenti al "Piano del Ciclismo solidale” sono esentate dall'obbligo di partecipazione alle gare donne juniores e donne open.

11.4.2 Non è prevista una stesura dei calendari da parte dei CR. La formazione del calendario è di competenza della STF – settore Strada.

11.4.3 Il periodo di attività su strada è compreso tra la prima domenica di marzo e la terza domenica di ottobre. È tuttavia consentita la partecipazione a gare all’estero a decorrere dalla prima domenica di febbraio, previa richiesta di autorizzazione alla STF. L’iscrizione degli atleti alle gare deve essere effettuata via on-line con le modalità previste. A gara conclusa l’organizzatore perfezionerà l’elenco iscritti sulla base degli effettivi partenti ed inserirà l’ordine di arrivo. È consentito altresì l’organizzazione di gare infrasettimanali, senza alcuna autorizzazione da parte del C.F. (la partecipazione dell’atleta alla gara infrasettimanale è da considerarsi in luogo della domenica e/o della festività). È consentito altresì l’organizzazione di gare infrasettimanali (che non rientreranno nel computo settimanale e complessivo di gare degli atleti partecipanti) non festive a partire dal 1° di giugno su circuiti chiusi (autodromi, motovelodromi) con distanza ridotta del 30% sulla distanza classica. Le gare devono essere comprese in manifestazioni con minimo 4 gare di altre categorie. Possono correre tutti i giorni in gare a cronometro, tranne il lunedì. Dopo la fine della stagione agonistica si concede alle atlete del 2 ° anno di continuare l’attività con le categorie Under 23/Elite fino al termine del mese di ottobre.

11.4.4 Nel corso dell’anno ogni atleta può partecipare al massimo a 45 giornate di gara delle specialità su strada. Le prove di tipo pista, cronometro, Campionati Mondiali ed europei sono escluse dal conteggio. Non sono previsti vincoli sul numero di gare a tappe a cui un atleta può partecipare In ogni caso dovranno osservare un intervallo minimo di 10 giorni tra una gara a tappe e l’altra.

11.4.5 Nelle gare nazionali potranno partecipare un massimo di tre squadre straniere.

11.4.6 È obbligatorio l’allestimento di una adeguata e idonea sistemazione logistica, con spogliatoi e docce, nei pressi della zona di ritrovo e dell’arrivo.

11.4.7 Qualora in Italia siano in programma gare a loro riservate, le Donne Junior non potranno partecipare a gare all’estero (ivi comprese le gare frontaliere), a meno che non siano incluse in una Rappresentativa Nazionale e/o Regionale. Quando in Italia non sono programmate gare a loro riservate, le Donne Junior, comprese le atlete straniere tesserate con società italiane, possono correre in promiscuità con le categorie maschili “Allievi” ed “Junior”, adeguandosi alla regolamentazione di dette categorie.

11.4.8 Dal 1° agosto le donne Junior del 2° anno che hanno ottenuto più di 30 punti in gare su strada, hanno facoltà di correre – in gare nazionali – con la categoria donne Elite/Under 23 , utilizzando il rapporto libero come per le categorie superiori.

11.4.9 Nelle gare promiscue con le under 23 di 19 anni - La gara avrà ordine di arrivo e montepremi unico. Solo le prime 5 donne junior classificate acquisiranno il punteggio di valorizzazione FCI. Le donne Elite del primo anno avranno la facoltà di gareggiare con le donne Junior, fatta eccezione per i Campionati Italiani, fino al raggiungimento di 2 5 punti derivanti dall'ordine di arrivo unico. Nelle gare di un giorno è ammessa la partecipazione di singole atlete di nazionalità italiana e straniera tesserate in Italia, nonché di singole atlete italiane tesserate con squadre straniere. Nelle gare nazionali a tappe è autorizzata la formazione di squadre miste formate da atlete di nazionalità italiana e/o straniera, la cui società non sia presente al via.

11.4.10 È vietata l’attività nella categoria Cicloturistica e/o Cicloamatoriale.

11.4.11 Le richieste di autorizzazione per le regioni che ravvisano problematiche per la calda stagione, per i soli residenti, delle gare in mesi più freschi dell’anno, verranno valutate di volta in volta in relazione a quanto pervenuto.

11.4.1 2 Si concede alle donne juniores del 1^ anno, che durante il secondo anno nella cat. donne allieve non abbiano ottenuto più di 3 punti di valorizzazione nelle gare su strada (escluse le prove a cronometro), di gareggiare esclusivamente nelle sole gare regionali su strada (gare a frazioni comprese e prove valide per l’assegnazione di titoli comprese), ad esclusione delle prove uniche di Campionato e prove a cronometro, con la categoria donne allieve, previa autorizzazione del CR di appartenenza, adeguandosi alla regolamentazione della categoria stessa. Al conseguimento di 10 punti di valorizzazione, tali Donne Juniores del 1 ^ anno, non potranno più partecipare a gare della categoria donne allieve e, previo accordo tra le parti (atleti, società e Comitato Regionale) potranno trasferirsi ad altra società nel corso della stagione (solo nel caso in cui la società di appartenenza non svolge attività nella categoria donne juniores).

11.4.1 3 Partecipazione per residenza:
- alle competizioni che assegnano titoli individuali nazionali e regionali e nelle manifestazioni riservate alle rappresentative regionali gli atleti, se convocati, partecipano con la rappresentativa della regione di residenza; la discriminante è la residenza dell ’ atleta indipendentemente dall ’ anno in cui si è trasferito.
- nelle gare di Campionato Regionale dovrà partecipare senza squadra, mentre nelle prove valide come campionato regionale, la partecipazione sarà libera e concorrerà per il titolo;
- nelle gare di Campionato Regionale la validazione dell’elenco degli iscritti deve essere fatta dalla Struttura Tecnica Regionale.

### 11.5 Donne Elite / Donne Under 23
11.5.1 Il periodo di attività su strada è compreso tra la penultima domenica di febbraio e la quarta domenica di ottobre. L’iscrizione degli atleti alle gare deve essere effettuata via on-line con le modalità previste. A gara conclusa l’organizzatore perfezionerà l’elenco iscritti sulla base degli effettivi partenti ed inserirà l’ordine di arrivo. Possono correre in gare in linea, criterium e cronometro tutti i giorni della settimana.

11.5.2 La formazione dei calendari è di competenza della STF - settore Strada.

11.5.3 Le donne Under 23 di primo anno (19 anni) possono svolgere attività internazionale con l'apertura dell'attività su strada sia in squadre di Club che UCI.

11.5.4 Le donne Under 23 di primo anno (19 anni), italiane, tesserate con Squadre Femminili di Club italiane, nonché quelle tesserate con squadre UCI ed incluse nell’organico registrato all’ UCI, hanno la facoltà di partecipare alle gare riservate alle Donne Junior, come previsto all’art. 11.4.10. Quando in Italia è prevista una gara cat. donne Elite/Under 23, le donne Under 23 di 19 anni sono obbligate a gareggiare esclusivamente con le donne Elite/Under 23.

11.5.5 Quando in Italia non è prevista alcuna gara riservata alle Donne Junior/Donne Under 23 (19 anni), queste ultime, anche se hanno superato i 2 5 punti come da art. 11.4.10, comprese le atlete straniere tesserate con società italiane, possono correre in promiscuità con le categorie maschili “Allievi o Juniores”, adeguandosi alla regolamentazione delle categorie. Le atlete under 23 del II° anno (20 anni), comprese le atlete straniere tesserate per società italiane, che a seguito di regolamento particolare di gara, non possono essere iscritte all'eventuale gara in Italia delle Elite/Under 23, possono partecipare alle gare maschili esclusivamente con la categoria "Juniores".

11.5.6 Quando in Italia non è prevista alcuna gara loro riservata, le Donne Elite/Under 23 tesserate con Società Italiane di Club e/o UCI, comprese le atlete straniere tesserate con dette Società, possono correre in promiscuità con la categoria maschile “Juniores” adeguandosi alla regolamentazione di questa categoria.

11.5.7 Quando in Italia è in calendario una sola gara internazionale, che prevede un numero massimo di atlete partenti per squadra, tutte le atlete - tesserate con squadre di Club e/o UCI italiane - che non rientrano in questo numero, possono correre in promiscuità con la categoria maschile “Juniores” adeguandosi alla regolamentazione di questa categoria. Le under 23 di I° anno (19 anni) hanno la facoltà di partecipare alle gare con la categoria Donne Juniores, nel rispetto del precedente punto 11.5.4

11.5.8 Nelle gare nazionali di un giorno possono partecipare squadre composte da un minimo di 4 e con un massimo di 10 atlete. Nelle gare nazionali potranno partecipare un massimo di tre squadre straniere.

11.5.9 Le atlete di nazionalità italiana e/o straniera, tesserate con squadre femminili di Club e/o registrate all’UCI, possono partecipare singolarmente alle gare nazionali di un giorno, purché la propria squadra non sia alla partenza.

11.5.10 È obbligatorio l’allestimento di una adeguata ed idonea sistemazione logistica, con spogliatoi e docce, nei pressi della zona di ritrovo e dell’arrivo.

11.5.11 Nelle gare a cronometro a coppie è permessa la formazione di coppie miste di squadre miste.

11.5.12 È vietata l’attività nella categoria Cicloturistica e/o Cicloamatoriale;

11.5.13 Nelle gare donne Elite/under 23 con presenza delle Donne under 23 di 19 anni, deve essere prevista una premiazione per le prime 3 atlete di 19 anni presenti nella classifica generale.

### 11.6 Gare Femminili “Open”– Donne Elite / Donne Under 23 / Donne Juniores
Viene confermata la possibilità di organizzare gare open. Le gare verranno individuate, in accordo con i Tecnici Nazionali, verificata la disponibilità degli organizzatori. Nello specifico:
- gara che prevede la partecipazione promiscua di atlete junior e atlete Elite/Under 23 (massimo 27 anni – nate nel 1996 ).
- sono escluse le donne Elite/Under 23 straniere con almeno 120 punti nel ranking UCI aggiornato prima dello svolgimento di ogni singola gara (per le italiane viene abolito il limite del punteggio);
- sono previste due classifiche separate;
- approvazione gara a cura dei CC.RR. competenti;
- le STR devono preventivamente confrontarsi con i Tecnici Nazionali di settore per la valutazione tecnica dei percorsi;
- partecipazione di un massimo di 3 formazioni straniere;
- tasse FCI: € 600;
- montepremi alle prime 5 classificate di ciascuna categoria: 1^ Class. 2 ^ Class. 3 ^ Class. 4 ^ Class. 5 ^ Class. Tot: Elite/U 23 € 101 € 67 € 40 € 3 5 € 25 € 2 68; Junior € 76 € 50 € 30 € 24 € 20 € 200
- premio di valorizzazione alle prime 5 classificate di ciascuna categoria;
- il numero di atlete per ogni squadra è libero;
- possono partecipare tutte le atlete, sia italiane che straniere, tesserate con squadre femminili di Club e/o registrate all’UCI anche se non inserita nella lista UCI del team.
- il chilometraggio massimo è fissato: Minimo Massimo Fino al 31 maggio Km 90 Km 100 Dal 1° di giugno fino a fine stagione Km 100 Km 130
- Il rapporto è libero;
- Quando è prevista una gara “open” le atlete donne Elite/Under 23 sono obbligate a partecipare (ad esclusione di eventuali partecipazioni a gare all’estero);
- Quando è prevista una gara “open” le atlete donne juniores 1^ anno non sono obbligate a parteciparvi;
- Le società interessate ad inserire gare nel calendario open / donne junior, devono inviare la relativa richiesta nei termini che verranno resi noti con apposito comunicato.

## 12.0 CAMPIONATI ITALIANI

### 12.1 Modalità
12.1.1 Le società assegnatarie dei Campionati Italiani, entro i termini stabiliti, dovranno inviare alla STF - Settore strada, con copia al CR interessato, la seguente documentazione: 
- planimetria ed altimetria del percorso e tabelle di marcia; 
- bozza del programma di gara e dettagli tecnico/organizzativi;

12.1.2 La STF – Settore strada, visionerà i percorsi con i responsabili della
Organizzazione. Nel caso in cui il Campionato si svolga completamente in
circuito, deve essere previsto un posto fisso soltanto per il rifornimento.

12.1.3 Il programma di gara per l’approvazione deve essere presentato alla STF- Settore strada, almeno 3 0 giorni prima della manifestazione, con allegati i documenti relativi:
- altimetria del percorso;
- planimetria del percorso;
- altimetria, planimetria e descrizione degli ultimi 3 km;
- dislocazione degli ospedali e/o posti di pronto soccorso;
- indicazione zona deviazione vetture all’arrivo;
- tabelle orarie di marcia;
- regolamento di corsa;
- accettazione incarico dei Direttori di Corsa;
- pagamento delle tasse federali;
- planimetria zona arrivo e partenza con indicazione sede organizzazione, giuria, cronometristi, controllo antidoping, stampa e segreteria.

### 12.2 Percorsi
12.2.1 Le singole prove dovranno svolgersi prevalentemente in circuito, con sviluppo minimo di 12 km.

12.2.2 È facoltà della STF - Settore strada autorizzare l’ammissione delle auto al seguito, anche nel caso di squadre con meno di 4 atleti/e.

Per la cat. juniores, è facoltà della STF - Settore strada autorizzare l’ammissione delle auto al seguito.
- gruppo 1: una vettura per CC.RR; 
- gruppo 2: è concesso ai CC.RR. con più di 12 atleti di inserire un ulteriore vettura posizionata in coda a quelle inserite gruppo 1; Per entrambi i gruppi l’ordine delle vetture è stabilito per sorteggio.

12.2.3 Prima della gara si deve svolgere una riunione fra il Direttore di Corsa, il Collegio di Giuria, il rappresentante della STF ed i responsabili Regionali e/o di Club degli atleti/e.

12.2.4 La cerimonia protocollare di premiazione deve essere effettuata secondo le disposizioni stabilite dall’Organizzazione ed approvate dalla STF – settore Strada.

12.2.5 La società organizzatrice oltre a predisporre le autovetture al seguito, come previsto per le gare nazionali di un giorno (art. 5.1.9) dovrà assicurare l’ospitalità ufficiale a: - Collegio di Giuria - Ispettore Antidoping - Medico Antidoping - rappresentante STF - rappresentante FCI - Commissario Tecnico.

12.2.6 Modalità di partecipazione
La partecipazione è riservata agli atleti di nazionalità italiana, anche se tesserati all’estero, nel rispetto delle norme emanate dalla F.C.I. Le modalità valide per i Campionati italiani in linea sono le seguenti:

- Categoria JUNIORES
    
    Sono ammessi di diritto (se ancora appartenenti alla categoria):

    - il campione italiano 
    - il campione europeo 
    - il campione mondiale strada/ciclocross in carica, 
    
    inoltre: 
    - 2 corridori per C.R. (42), 
    - 1 corridore per CC.RR. ogni 100 atleti tesserati al 15 aprile 2023 
    - altri 120 corridori ripartiti tra i CC.RR., in proporzione al numero di residenti al 15 aprile 2023. 
    - N° 2 corridori tesserati per la società organizzatrice. Nel caso in cui la società organizzatrice non abbia atleti tesserati nella categoria, vengono assegnati ulteriori due atleti al C.R. ove si svolge il Campionato.

    I CC.RR. provvederanno ad inviare le iscrizioni alla società organizzatrice secondo le modalità indicate dall’art. 12.2.7.

- Categoria UNDER 23

    Sono ammessi di diritto: il campione italiano, il campione europeo ed il campione mondiale strada/ciclocross in carica, se ancora appartenenti alla categoria. La partecipazione è consentita a tutti gli Under 23 non appartenenti a:

    - squadre UCI WorldTeams
    - squadre UCI Pro Teams
    - squadre Continentali straniere (ad esclusione degli atleti in possesso di tessera FCI)

    Le richieste di iscrizioni devono essere inviate al proprio C.R., che provvederà a farle pervenire alla società organizzatrice secondo le modalità indicate dall’art. 12.2.7.

    Ogni società non può iscrivere più di 6 corridori;

    Per gli atleti appartenenti a squadre continental, è obbligatorio l’inserimento nel ranking federale dal 31 gennaio 2023 per la partecipazione al Campionato Italiano

    La STF - Settore Strada stabilirà in proporzione al numero dei tesserati al 15 aprile 2023 la ripartizione del numero di atleti ammessi per CR, fino ad un massimo di 180 iscritti.

- Categoria ELITE s.c.

    È data opportunità di partecipare al Campionato Italiano Prof/Open, con obbligo di avere ottenuto 5 punti FCI e l’iscrizione al ranking federale dal 31 gennaio 2023. Le norme di partecipazione saranno oggetto di specifico comunicato.

- Categoria DONNE JUNIOR

    La partecipazione è riservata alle donne Junior (17/18 anni). Sono ammesse di diritto (se ancora appartenenti alla categoria):
    - la campionessa italiana
    - la campionessa europea
    - la campionessa mondiale strada/ciclocross in carica.
    - N° 2 corridori tesserati per la società organizzatrice. Nel caso in cui la società organizzatrice non abbia atleti tesserati nella categoria, vengono assegnati ulteriori due atleti al C.R. ove si svolge il Campionato.

    Le iscrizioni devono essere indirizzate direttamente alla società organizzatrice nei termini che verranno comunicati.

- Categoria DONNE ELITE/DONNE UNDER 23

    La partecipazione è riservata alle donne Elite/Under 23 (da 19 anni in poi). Sono ammesse di diritto:
    - la campionessa italiana
    - la campionessa europea
    - la campionessa mondiale strada/ciclocross in carica.

    Le iscrizioni devono essere indirizzate direttamente alla società organizzatrice
    nei termini che verranno comunicati.

- Atleti italiani tesserati all’estero

    Gli atleti italiani tesserati all’estero, con le modalità previste dal RTAA, interessati alla partecipazione ai Campionati Italiani, dovranno far pervenire alla STF settore strada, entro il 5 giugno 2023 , la richiesta di partecipazione al Campionato Italiano, allegando i risultati ottenuti nel corso della stagione. La STF settore strada valuterà le richieste pervenute e comunicherà l’eventuale ammissione al Campionato Italiano. Detti atleti dovranno essere in regola con gli adempimenti previsti dalla normativa FCI “Tutela della salute”.

12.2.7 Iscrizioni

Per tutte le prove di Campionato Italiano su strada, i CC.RR (o le società ove previsto) devono inviare le iscrizioni alla società organizzatrice ed alla STF, nei termini che verranno comunicati. La società organizzatrice deve consegnare al Presidente del Collegio di Giuria e al rappresentante della STF - Settore strada l’elenco degli iscritti prima della verifica licenze. Al momento della verifica licenze è possibile sostituire i titolari iscritti con le eventuali riserve, fatte salve ulteriori disposizioni.

### 12.3 Campionati Italiani a cronometro
Le prove di Campionato devono svolgersi possibilmente su un percorso unico, che può avere la partenza e l’arrivo nella stessa località.

12.3.1 Per tutte le categorie è obbligatorio il servizio di cronometraggio F.I.Cr.

12.3.2 L’ammiraglia al seguito dell’atleta deve ospitare l’eventuale Commissario Ispettore.

12.3.3 La partecipazione é libera in tutte le categorie.

12.3.4 Le iscrizioni devono essere indirizzate direttamente alla società organizzatrice nei termini che verranno comunicati.

## 13.0 CAMPIONATI REGIONALI STRADA

13.0.1 I titoli di Campione regionale, in linea ed a cronometro, si disputano per le stesse categorie per cui sono previsti i Campionati Italiani, e si svolgono in data libera. Nella programmazione devono essere salvaguardati i seguenti appuntamenti:
- Campionati Italiani strada di categoria;
- Campionati Italiani Pista;

Le modalità di partecipazione saranno emanate dai CC.RR. prima dell’inizio dell’attività.

### 13.1 Prova Unica di Campionato Regionale
Una manifestazione si definisce prova unica di Campionato Regionale quando la partecipazione è riservata a corridori tesserati in società della medesima regione (fatto salvo quanto previsto dall’art. 11. 1 .7 per la cat. Juniores). Le tassa ed i premi previsti sono quelli stabiliti dalla tabella (campionati regionali) del prospetto “Tasse e premi”. I punteggi di valorizzazione assegnati ai primi 5 arrivati sono quelli previsti per i Campionati Regionali. Anche gli atleti stranieri, tesserati alla FCI per società della regione, concorrono all’assegnazione del titolo regionale. Non possono partecipare gli atleti con categoria REG (Registrazione Atleta Estero). Tale gara non si può svolgere se in Italia è prevista una gara internazionale della rispettiva categoria.

### 13.2 Gara valida per l'assegnazione del titolo regionale
Detta manifestazione è una gara a partecipazione libera, aperta anche ai tesserati di società di altre regioni (compresi i corridori stranieri, tesserati alla FCI per società italiane). Le tasse ed i premi previsti sono quelli stabiliti dalla tabella (gare regionali) del prospetto “Tasse e premi”. I punteggi di valorizzazione assegnati ai primi 5 arrivati sono quelli previsti per una gara regionale. Gli atleti italiani e stranieri tesserati per società extra regionali, rispetto a quella in cui é indetta la gara, non concorrono all’assegnazione del titolo regionale. (fatto salvo quanto previsto dall’art. 1 1 .1.7 per la cat. Juniores). Anche gli atleti stranieri, tesserati alla FCI per società della regione, concorrono all’assegnazione del titolo regionale. Non concorrono al titolo gli atleti con categoria REG (Registrazione Atleta Estero). Tale gara non si può svolgere se in Italia è prevista una gara internazionale della rispettiva categoria.

### 13.3 Prove di campionato interregionale
Le eventuali prove di Campionati Interregionali possono essere considerate come gare rientranti sia nel punto 13.1 che nel punto 13.2, purché venga specificato nel programma di gara. Anche gli atleti stranieri, tesserati alla FCI per società delle regioni interessate, concorrono all’assegnazione del titolo regionale. Non concorrono al titolo gli atleti con categoria REG (Registrazione Atleta Estero). Tale gara non si può svolgere se in Italia è prevista una gara internazionale della rispettiva categoria.

## 14.0 CAMPIONATI PROVINCIALI SU STRADA
I titoli di campione provinciale si disputano per le stesse categorie e con le stesse modalità previste per le gare valide per l’assegnazione del titolo regionale. Anche gli atleti stranieri, tesserati alla FCI per società della regione ed appartenenti alla provincia per cui è in palio il titolo, concorrono all’assegnazione del titolo provinciale. (fatto salvo quanto previsto dall’art. 11.1.7 per la cat. Juniores). Non concorrono al titolo gli atleti con categoria REG (Registrazione Atleta Estero)

## 15.0 CORRIDORI STRANIERI TESSERATI CON LA FCI

### 15.1 Modalità di rilascio delle tessere FCI agli atleti/e stranieri per società affiliata alla Federazione Ciclistica Italiana
Nel caso in cui l’atleta straniero ha la residenza principale in Italia. La richiesta di tesseramento va inoltrata alla STF - Settore strada con allegata la seguente documentazione:
- autorizzazione della Federazione di appartenenza al rilascio della tessera FCI per svolgere attività con una società affiliata alla FCI;
- dichiarazione della Federazione di appartenenza che non verrà rilasciata ulteriore tessera, garantendo allo stesso tempo la copertura assicurativa all’atleta nel momento in cui svolgerà attività per conto della medesima Federazione, su apposito modulo fornito dalla STF;
- sottoscrizione dell'apposita dichiarazione che sarà inviata dalla STF – Settore Strada su richiesta degli interessati;
- la richiesta di tessera FCI sul modulo federale:
- copia del passaporto o documento similare;
- copia attestazione Codice Fiscale rilasciato dall’Agenzia delle Entrate
- pagamento quota annuale prevista per la categoria di appartenenza;
- Per gli atleti extracomunitari e neocomunitari (nuovi ingressi), inoltre, dovrà essere esibito:
- copia del permesso di soggiorno (o carta di soggiorno per i neocomunitari) per lavoro subordinato/sport in Italia, rilasciato dalle Autorità preposte.

15.1.1 Atleti stranieri tesserati con Società italiane non aventi residenza principale in Italia (valido per le categorie ove è previsto il tesseramento in Italia di atleti stranieri)

Nel caso in cui l’atleta straniero non abbia la residenza principale in Italia, si ritiene valida la tessera rilasciata dalla Federazione Estera indicante la Società italiana di appartenenza. Copia della tessera, unitamente all’autorizzazione della Federazione estera a partecipare a gare in Italia ed alla dichiarazione circa l’osservanza delle norme in materia della salute stabilite dalla FCI e delle eventuali sanzioni a carico, da redigersi su apposito modulo fornito dalla STF – settore Strada, devono essere presentate, prima dell’inizio annuale dell’attività, alla STF - settore Strada, che rilascerà il relativo visto d’uso;

### 15.2 Visti per lavoro/subordinato sport
Le società interessate al tesseramento di atleti extracomunitari e neocomunitari (nuovi ingressi) devono richiedere il visto per lavoro/subordinato sport tramite la Segreteria Generale FCI, nei termini e con le modalità previste dalla normativa vigente. La richiesta deve essere effettuata utilizzando l’apposita modulistica pubblicata sul sito federale.

### 15.3 Vincoli societari
Tutti gli atleti/e stranieri tesserati in Italia acquisiscono il diritto dei punti di valorizzazione. Oltre ai punti di valorizzazione, gli atleti “fuori quota straniero” sono soggetti anche ai vincoli di appartenenza alla società. Resta confermato che per i suddetti atleti/e è possibile nel corso della stagione svolgere attività con una sola società. Non è possibile nel corso della stagione sostituire un atleta straniero.

### 15.4 Vincoli federali
Nella dichiarazione che dovrà sottoscrivere per il rilascio della tessera, l’atleta straniero dovrà impegnarsi:
- al rispetto delle norme e disposizioni della FCI,
- al rispetto delle norme ed incombenze in materia di tutela della salute emanate dalla FCI,
- al rispetto delle sanzioni emanate dagli organi disciplinari della FCI,
- ad usare esclusivamente la tessera FCI per la partecipazione a tutte le gare,

La mancata sottoscrizione per accettazione non darà luogo al rilascio della tessera.

### 15.5 Limitazioni di tesseramento

15.5.1 Categoria Juniores (maschile/femminile) 

Gli atleti già tesserati FCI nelle categorie Esordienti M/F e/o Allievi M/F sono considerati ''fuori quota stranieri''. La richiesta di tesseramento va inoltrata al proprio C.R. con allegata la seguente documentazione:
- richiesta di tessera FCI sul modulo federale;
- talloncino di versamento della quota annuale prevista per la categoria di appartenenza;
- copia del passaporto o documento d’identità;
- copia del permesso di soggiorno per atleti/e extra-comunitari (o carta di soggiorno per i neocomunitari), rilasciato dalle Autorità preposte;
- certificato ove risulta essere residente in Italia da almeno 3 anni. 

Copia della tessera rilasciata, dovrà essere inviata alla STF Solo dopo il III° anno di tesseramento FCI, l’atleta diventa “fuori quota straniero”

15.5.2 Categoria Juniores (riservata agli stranieri delle sole società affiliate con sede in Italia) 

Viene concesso alle società della categoria Juniores di tesserare un atleta straniero nel rispetto delle seguenti norme:
- Art. 1 Si concede di poter tesserare n° 1 straniero per società;
- Art. 2 La società interessata al tesseramento di uno straniero deve tesserare almeno 8 atleti italiani;
- Art. 3 La partecipazione dell’atleta straniero a gare regionali è subordinata alla partenza di almeno 5 atleti italiani della medesima società.
- Art. 4 L'atleta straniero non può gareggiare al Campionato Italiano;

Detto atleta, nel corso della stagione, non potrà essere sostituito. Le modalità di tesseramento sono quelle previste dall’art. 15.1.

15.5.3 Categoria Elite/Under 23 (maschile)

Gli atleti stranieri, già tesserati alla FCI con società italiane da almeno tre anni nelle categorie allievi/juniores, sono considerati ''fuori quota stranieri''. Le modalità di tesseramento degli atleti “fuori quota stranieri” sono conformi a quanto indicato nel precedete punto 15.5.1.

Le società della categoria Elite/Under 23 potranno tesserare due atleti stranieri (max. 1 atleta della nazionalità di una Federazione affiliata all’U.E.C. e max. 1 atleta della nazionalità di una Federazione affiliata a C.A.C. (Africa), A.C.C. (Asia), O.C.C. (Oceania) o COPACI (America).

- Art.1 - La società interessata al tesseramento di atleti stranieri deve tesserare un minimo di 8 atleti (di cui almeno tre corridori italiani provenienti dalla categoria Juniores);
- Art.2 - La partecipazione degli atleti stranieri a gare regionali è subordinata alla partenza di almeno 4 atleti italiani della medesima società. Per la partecipazione a gare nazionali la ripartizione è la seguente:
    - 7 atleti partenti (5 italiani e 2 stranieri);
    - 6 atleti partenti (4 italiani e 2 stranieri);
    - 5 atleti partenti (3 italiani e 2 stranieri);
    - 4 atleti partenti (3 italiani e 1 straniero);
- Art.3 - L'atleta straniero non può gareggiare nelle prove di Campionato Italiano;

15.5.4 Categoria Donne Elite/Under 23

- Squadre Femminili UCI: La limitazione al tesseramento è disciplinata dalle norme UCI in materia;
- Squadre di club femminile: Ogni società italiana può includere nel proprio organico un massimo di quattro atlete straniere, tesserate con la FCI o con la propria Federazione Nazionale,
purché abbia tesserato almeno sei atlete italiane che svolgono obbligatoriamente
regolare attività. Dette atlete straniere, nel corso della stagione, non potranno essere sostituite.


15.5.5 Categoria Donne Juniores (riservata alle straniere delle sole società affiliate
con sede in Italia)

Viene concesso alle società della categoria Donne Juniores di tesserare un atleta straniera nel rispetto delle seguenti norme:
- Art. 1 Si concede di poter tesserare n° 1 straniera per società;
- Art. 2 La società interessata al tesseramento di uno straniera deve tesserare almeno 6 atleti italiane;
- Art. 3 La partecipazione dell’atleta straniera a gare regionali è subordinata alla partenza di almeno 4 atlete italiane della medesima società.
- Art. 4 L'atleta straniera non può gareggiare al Campionato Italiano;

Detta atleta, nel corso della stagione, non potrà essere sostituita. Le modalità di tesseramento sono quelle previste dall’art. 15.1.


## 16.0 TRASFERTE ALL’ESTERO: SOCIETA’ E TESSERATI FCI

16.1 Le trasferte all’estero di società italiane o di singoli atleti – ad esclusione delle Squadre Femminili UCI, delle Squadre Continental UCI e di quelle comprese negli Accordi Frontalieri - devono essere preventivamente autorizzate dalla STF - Settore strada. Le società potranno chiedere autorizzazione in qualità di squadra singola oppure in qualità di squadra mista.

16.2 Le trasferte all’estero di rappresentative regionali od interregionali devono sempre essere autorizzate dalla STF - Settore strada, alla quale va inviata richiesta completa dei nominativi degli atleti e degli accompagnatori.

16.3 L’autorizzazione è subordinata al rispetto della seguente normativa:
- eventuale invito da parte di altra Federazione o società organizzatrice; 
- richiesta di autorizzazione alla STF- Settore strada, con copia al proprio CR, indicando il numero di tessera ed il codice UCI per ogni singolo atleta, da parte della società interessata; 
- le richieste devono pervenire alla STF settore strada venti giorni prima dell’inizio della gara.

16.4 La partecipazione delle gare all’estero (da parte dei singoli atleti, delle società o rappresentative) senza la prevista autorizzazione della STF- Settore strada, comporta denuncia agli organi di giustizia.


## 17.0 NORME GENERALI

### 17.1 Premi e Tasse
In tutte le manifestazioni regionali, i premi di gara previsti dalle tabelle federali devono essere liquidati sul posto al termine della manifestazione. Per le gare nazionali ed internazionali, in alternativa al pagamento sul posto, è prevista l’opportunità di effettuare il pagamento dei premi per il tramite dell’ACCPI, che provvederà alla suddivisione dei premi ed al pagamento del premio all'atleta e/o delegato premi solo a mezzo bonifico bancario. La Distinta Premi FCI, debitamente firmata dai corridori, deve essere consegnata al Presidente del Collegio di Giuria, entro 60 minuti dall’esposizione dell’ordine di arrivo. Superato tale termine, sarà cura degli organizzatori inviare la Distinta Premi al Giudice Sportivo competente. Si rinvia alle disposizioni contenute nel prospetto “Premi e Tasse”

### 17.2 Campioni Regionali - Italiani – Europei - Mondiali
I campioni mondiali, italiani, europei M/F (non obbligatoria), di qualsiasi specialità, sono obbligati ad indossare la relativa maglia nelle prove di cui sono titolari nel rispetto del regolamento UCI. Su tale maglia potranno figurare soltanto le iscrizioni pubblicitarie fissate in materia dalle norme F.C.I. e U.C.I. I detentori del titolo regionale M/F hanno l’obbligo di indossare in corsa la maglia di campione in tutte le gare regionali che si disputano nella regione in cui è affiliata la propria Società, anche in gare approvate per più categorie. È facoltativo indossare la stessa maglia nelle gare del territorio nazionale. Quando si partecipa con la rappresentativa regionale è obbligatorio indossare la maglia della propria Regione. I detentori del titolo provinciale M/F hanno facoltà di indossare la maglia di campione provinciale, unicamente nella regione in cui è affiliata la società di appartenenza, anche in gare approvate per più categorie.

17.2.1 Le maglie di Campione Italiano devono essere indossate e devono corrispondere a quanto previsto dal R.T.A.A. articoli 67 e 68, Allegato al RTAA n. 10 e dal Regolamento UCI.

17.2.2 Nelle gare regionali e nazionali, si da l’opportunità agli atleti stranieri Campioni Nazionali di indossare la relativa maglia, nelle specialità in cui detengono il titolo, sempreché sulla stessa non compaiano scritte difformi da quelle della maglia sociale.


### 17.3 Permessi Temporanei Individuali

Permessi di gara temporanei, possono essere rilasciati ad atleti/e stranieri/e cat. Juniores M/F, Under 23 ed Elite (età massima 25 anni – nati nel 1998 ) che soggiornano in Italia per massimo di 4 gare nel corso dell’anno, per atleta singolo. Gli atleti gareggeranno solo in gare regionali, a titolo individuale, indossando la maglia con i colori sociali del club di appartenenza della propria nazione. Tali permessi, devono essere rilasciati dalla STF - Settore strada, su richiesta della Federazione straniera di appartenenza. Gli atleti autorizzati dovranno inoltre corrispondere agli organizzatori, al momento della verifica licenze, la quota di iscrizione di € 25 per costi organizzativi.

### 17.4 Visti d'ingresso Gara – Squadre ed Atleti Extracomunitari

I visti d’ingresso validi per la partecipazione a gare ciclistiche da parte di squadre ed atleti extracomunitari sono rilasciati tramite la FCI ed il CONI, su richiesta delle società e/o federazioni estere interessate o degli organizzatori, allegando il relativo bollettino d’iscrizione alla gara/e. La richiesta deve essere presentata alla Segreteria Generale FCI, Roma, nei termini previsti dalla normativa vigente.

### 17.5 Indumenti Sociali

Gli indumenti sociali devono corrispondere a quanto previsto dal R.T.A.A. art. 62 e 65. Sulla maglia deve obbligatoriamente essere riportata la denominazione societaria.

### 17.6 Ruote

È ammesso l’utilizzo delle ruote standard (classiche). È inoltre ammesso l’utilizzo di ruote conformi all’art. 1.3.018 del regolamento UCI. Il diametro massimo delle ruote deve essere di 680 mm. comprensivo di tubolari.

### 17.7 Regolamentazione mezzi ed accessori per le gare crono

17.7.1 Bicicletta 

La Bicicletta deve corrispondere alle specifiche tecniche indicate dall’UCI.

In particolare:
- il becco della sella deve situarsi a non meno di 50 mm. posteriormente alla verticale passante per l’asse della pedaliera;
- Il peso della bicicletta non può essere inferiore a 6,800 kg;

17.7.2 Ruote 

È autorizzato il cambio ruote e di bicicletta da parte del veicolo al seguito.

17.7.3 Borraccia

È ammesso l’utilizzo di borracce di forma non cilindrica.

### 17.8 Comportamento dei corridori - Posizione in bicicletta 

Il corridore deve rispettare la posizione convenzionale quale definita all’articolo 1 .3.008 del regolamento UCI. Inoltre, è vietato l’utilizzo del tubo orizzontale della bicicletta come punto di seduta. Allo stesso modo è vietato l’utilizzo degli avambracci sul manubrio come punto di appoggio ad eccezione delle prove a cronometro

### 17.9 Gioco di squadra

Non è consentito il gioco di squadra tra atleti di squadre diverse. Oltre alle sanzioni (PUIS) già previste, l’autorità Garante potrà decidere che le due formazioni non possano più partecipare alla stessa competizione.

## 18.0 ACCORDI FRONTALIERI

Nel rispetto delle Norme stabilite dal R.T. della FCI, gli accordi frontalieri devono essere concordati con le Federazioni nazionali o strutture periferiche dei Paesi esteri confinanti con l’Italia, direttamente dai CC.RR. interessati ed approvati, su delega del Consiglio Federale, dalla STF.

## 19.0 RAPPORTI TRA G.S. MILITARI E TEAM

Al fine di evitare contenziosi, è indispensabile che i doppi rapporti degli atleti con i gruppi sportivi militari e team per quanto riguarda l’attività e l’utilizzo dei materiali, siano regolati con documentazioni scritte e relativi Nulla-Osta alla STF. Su detto nulla osta deve essere ben evidenziato:
- rapporti economici;
- rapporti con gli sponsors;
- modalità e utilizzo dei materiali tecnici e dell’abbigliamento;

Gli atleti tesserati per i Gruppi Sportivi sono autorizzati a gareggiare con un’altra società nelle specialità ciclistiche per le quali il gruppo sportivo militare non può offrire un adeguata assistenza tecnica. La titolarità del tesseramento con tutti i diritti e gli oneri derivanti rimarrà esclusivamente del Gruppo Sportivo Militare.

## 20.0 UTILIZZO DEL CASCO
L’uso del casco rigido è obbligatorio in tutte le corse e allenamenti per tutti i tesserati di tutte le categorie. Lo stesso casco deve essere indossato nelle fasi che precedono e seguono immediatamente la gara. Il casco deve rispondere alle norme di sicurezza e di protezione dettate dalle materie vigenti


## 21.0 IDENTIFICAZIONE ATLETI

### 21.1 Numeri identificativi

21.1.1 In tutte le gare è obbligatorio l'identificazione degli atleti come indicato nello specchietto di cui al successivo punto 21.1.3.

21.1.2 I numeri identificativi sono forniti gratuitamente dall’organizzatore. È vietato chiedere cauzioni e/o tasse, mentre i fermagli sono a carico dell’atleta o della sua Società.

21.1.3 Per tutte le manifestazioni ogni atleta sarà identificato dai seguenti numeri di gara, la cui verifica dell’esatta applicazione compete alla Giuria.

TBD


### 21.2 Caratteristiche dei numeri identificativi

21.2.1 I numeri identificativi dovranno avere le cifre nere stampate su fondo bianco non riflettente.

21.2.2 Le dimensioni dei numeri di identificazione sono le seguenti:

TBD

## 22.0 PANNELLO (ARRIVO)
Viene data la possibilità di installare un pannello a sostegno dello striscione di Arrivo, fermo restando il mantenimento delle necessarie condizioni di sicurezza e la completa visibilità per l’operato del Giudice di Arrivo. Sul Pannello deve essere, comunque, prevista la dicitura “ARRIVO”, così come stabilito dall’art. 85 del RTAA.

Si evidenzia che in base all’art. 2.2.015 del Regolamento UCI, a partire dall'1/1/2022 è vietata l'installazione delle strutture gonfiabili sulla carreggiata o attraverso la carreggiata, ad eccezione dell'installazione per segnalare la linea di partenza.

## 23.0 TRANSENNATURA ARRIVO
Si evidenzia l’obbligatorietà della protezione del rettilineo d’ arrivo mediante adeguata ed idonea transennatura, così come stabilito dall’art. 84 RTAA e dal comunicato STF strada n°41 del 18/12/2020.

## 24.0 PANNELLO INGRESSO CIRCUITI
Nelle prove ove è previsto il passaggio su un circuito da percorrere una o più volte, l’organizzatore dovrà segnalare l’ingresso nello stesso con pannello fisso su entrambi lati della strada con la dicitura “200 mt. ingresso circuito”.

## 25.0 ADDETTO AL COLLEGIO DI GIURIA
La Società Organizzatrice deve mettere a disposizione del Collegio di Giuria un suo rappresentante, regolarmente tesserato alla F.C.I., che dovrà conservare agli atti della Società la documentazione consegnatagli dal Presidente del Collegio di Giuria e dal Direttore di Corsa al termine della manifestazione.

## 26.0 ADDETTO ORGANIZZATIVO ANTIDOPING
La società organizzatrice metterà a disposizione dei responsabili addetti al controllo antidoping, un loro rappresentante regolarmente tesserato alla FCI. Nelle gare regionali tale ruolo può essere ricoperto anche dall’addetto alla giuria. Tale addetto avrà il compito di predisporre i locali per i controlli antidoping, verificandone la rispondenza dei locali e della dotazione necessaria. Il nominativo ed il numero di cellulare dell’addetto dovranno essere indicati nel programma di gara. L’Addetto organizzativo al controllo antidoping dovrà essere reperibile nei pressi dell’arrivo.

## 27.0 AMPLIFICAZIONE ZONA PARTENZA/ARRIVO
È obbligatorio nelle zone di partenza ed arrivo delle gare, predisporre il servizio di amplificazione.

## 28.0 MODALITA’ PREMIAZIONE ZONA ARRIVO
Ad integrazione delle consuete procedure di premiazione, compatibilmente con le formalità del Giudice di arrivo, è obbligatorio: 1^ operazioni di verifica rapporti; 2^ premiazione degli atleti interessati; 3^ eventuale controllo medico (antidoping);

## 29.0 MEZZI DI COMUNICAZIONE IN CORSA
L'utilizzo di collegamenti radio o altri mezzi di comunicazione a distanza, da o con i corridori, così come il possesso di qualsiasi apparecchiatura utile a questo scopo durante la prova, è vietato, salvo nei seguenti casi:
1. Corse in linea ed a tappe nazionali (cat. Elite/Under 23 m/f);
ad eccezione della prova di campionato italiano.
2. nelle prove a cronometro (cat. Juniores m/f, Elite/Under 23 m/f).

Nei casi di cui sopra, un sistema sicuro di comunicazione ed informazione (comunemente chiamato "auricolare") è autorizzato e può essere utilizzato alle seguenti condizioni: 
- la potenza della ricetrasmittente utilizzata non supererà i 5 watt; 
- il raggio d'azione del sistema resterà confinato nello spazio occupato dalla corsa; 
- il suo utilizzo è riservato agli scambi tra corridori e direttore sportivo e tra corridori di una stessa squadra.

L'uso del sistema resta subordinato ad autorizzazioni legislative in materia, ad un uso ragionato e ragionevole nel rispetto dell'etica e del libero arbitrio del corridore.

## 30.0 UTILIZZO FRENI A DISCO
In analogia a questo disposto in materia dall’UCI, è consentito l’utilizzo dei freni a disco in allenamento e durante le gare regionali, nazionali ed internazionali della cat. Juniores m/f, Under 23 m/f ed Elite m/f.

## 31.0 AUTORIZZAZIONE AL TESSERAMENTO A SPECIFICHE SOCIETA’ REGIONALI DI SOSTEGNO ALL’ATTIVITA’
Viene data la possibilità ai CCRR di creare ed affiliare società che permettano agli atleti/e residenti nella regione, che non trovano sistemazione in Team organizzati, di potersi tesserare e gareggiare regolarmente. Detti atleti/e dovranno essere in possesso di regolare nulla osta da parte della società di provenienza e tesserarsi rispettando le regole in atto. Potranno gareggiare esclusivamente con indumenti neutri nelle sole gare regionali e non potranno partecipare a gare che assegnano titoli (provinciali, regionali e nazionali). Nel corso della stagione, nel caso ci fosse l’opportunità, questi atleti possono trasferirsi in altra società, previo parere favorevole del CR. Le società create “ad hoc” dai CC.RR. dovranno essere comunicate alla STF / Ufficio Tesseramento per le agevolazioni del caso: l’affiliazione sarà a titolo gratuito e potrà essere tesserato come Tecnico di società un Tecnico Regionale.

## 32.0 ATLETI DI NAZIONALITA' ITALIANA IN POSSESSO DI LICENZA ESTERA
Nel caso in cui un atleta di nazionalità italiana non ha la residenza in Italia, sulla base di quanto previsto dal Regolamento UCI, si ritiene valida la tessera rilasciata dalla Federazione Estera ove ha l’atleta la residenza. L’atleta dovrà presentare alla STF strada la seguente documentazione:
- copia della licenza estera 2023;
- autorizzazione della Federazione estera a partecipare a gare in Italia;
- essere in regola con quanto previsto al proposito dalle Norme della tutela della salute FCI;
- nel caso di tesseramento alla FCI nel 202 2 , nulla osta da parte della società italiana come previsto dal RTAA;

La STF rilascerà autorizzazione a partecipare a gare regionali in Italia.

## 33.0 NORME DI RINVIO
Per quanto non espressamente previsto nelle presenti Norme Attuative, vige il RTAA della FCI e, per quanto applicabile, il Regolamento UCI.


Milano, 11 Agosto 2022




# CHANGELOG wrt 2022
- 1.2.1 Linea int: vige UCI
- 1.4.3 Montepresi su tabella fattore k
- 2.1 INT: vige UCI
- 3.2.3 NAZ TAPPE: 2.14 e 2.16 (JU e DJ) 4 giorni prologo incluso
- 3.2.5 Presentazione/Appello Squadre ed atleti
- 4 Reg: TI2, TA2, TA3 (part, a bordo vettura)
- 4.1.1 Partecipazione straniere UEC
- 4.1.5 Primo sorteggio Riun+Conferma in tempo, else secondo sorteggio.
- 4.1.9 Presentazione/Appello Squadre ed atleti
- 4.2 Partecipazione straniere UEC
- 4.5 Partecipazione a gare regionali e nazionali della categoria juniores: max 6 (anche se tot < 200)
- 5.1 Naz: TI2, TA2, TA3 (part, a bordo vettura)
- 5.1.6 Primo sorteggio Riun+Conferma in tempo, else secondo sorteggio
- 5.1.11 DC obbligatorio anche nelle INT
- 5.2 INT riassunto: vige UCI
- 6.1 NazTappe: TI2, TA2, TA3 (part, a bordo vettura)
- 6.1.12 Primo sorteggio Riun+Conferma in tempo, else secondo sorteggio
- 6.1.18 DC obbligatorio anche nelle INT
- 6.2 INT riassunto: vige UCI
- 11.1 JU: gare infrasettimanali (comprese in manifestazioni con minimo 4 gare di altre categorie). Max 45 giornate di gara su strada.
- 11.1.4 ABROGATO (no limite 52x14) rapporto libero!
- 11.1.6 Partecipazione per residenza
- 11.1.7 Soc Ju non più di 2 allievi bravi
- 11.2.3 U32 di 19-20 anni no limiti gare a tappe
- 11.2.9 Soc EL/UN non più di 3 JU bravi
- 17.9 Gioco di squadra